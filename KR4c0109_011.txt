# -*- mode: mandoku-view -*-
#+TITLE: 白蓮集
#+DATE: 2015-09-23 10:19:02
#+PROPERTY: JUAN 11


撰¶
　　猛虎行¶
磨爾牙錯爾爪狐莫威兎莫狡飢來吞噬取腸飽横行¶
不怕日月星皇天産爾為生獰前村半夜聞吼聲何人¶
按劍燈熒熒¶
　　西山叟
<pb:KR4c0109_WYG_010-1b>
西山中多狼虎去嵗傷兒復傷婦官家不問孤老身還¶
在前山山下住¶
　　君子行¶
聖人不生麟龍何瑞梧桐不髙鳳凰何止吾聞古之有<md:KR4c0109_SBCK_010-1b>¶君子行藏以時進退求已榮必為天下榮恥必為天下¶
恥苟進不如此退不如此亦何必用虚偽之文章取榮¶
名而自美¶
　　善哉行
<pb:KR4c0109_WYG_010-2a>
大鵬刷翮謝溟渤青雲萬層髙突出下視秋濤空渺瀰¶
舊處魚龍皆細物人生在世何容易眼濁心昏信生死¶
願除嗜慾待身輕携手同尋列仙事¶
　　日日曲¶
日日日東上日日日西没任是神仙容也須成朽骨浮¶
雲滅復生芳草死還出不知千古萬古人𦵏向青山為¶
底物<md:KR4c0109_SBCK_010-2a>¶　　耕叟
<pb:KR4c0109_WYG_010-2b>
春風吹蓑衣暮雨滴箬笠夫婦耕共勞兒孫饑對泣田¶
園髙且痩賦税重復急官倉䑕雀羣只待新租入¶
　　苦熱行¶
離宫劃開赤帝怒喝起六龍奔日馭下土熬熬若煎煮¶
蒼生惶惶無處處火雲崢嶸焚泬寥東皋老農腸欲焦¶
何當一雨蘇我苗為君擊壤歌帝堯¶
　　苦寒行¶
氷峯撑空寒矗矗雲凝水凍埋海陸殺物之性傷人之
<pb:KR4c0109_WYG_010-3a>
慾既不能斷蒺藜荆棘之根株又不能展鳳凰麒麟之¶
拳跼如此則何如為和煦為膏為雨自然天下之榮枯<md:KR4c0109_SBCK_010-2b>¶融融於萬户¶
　　春風曲¶
春風有何情旦暮來林園不問桃李主吹落紅無言¶
　　城中懐山友¶
春城來往桃李碧煖艶紅香斷消息吾徒自有山中隣¶
白晝㝠心坐嵐壁
<pb:KR4c0109_WYG_010-3b>
　　讀李賀歌集¶
赤水無精華荆山亦枯槁𤣥珠與虹玉璨璨李賀抱清¶
晨醉起臨春臺吳綾蜀錦胸襟開狂多兩手掀蓬萊珊¶
瑚掇盡空土堆¶
　　風琴引<md:KR4c0109_SBCK_010-3a>¶挼吳絲雕楚竹髙託天風拂為曲一一宫商在素空鸞¶
鳴鳳語翹梧桐夜深天碧松風多孤窓寒夢驚流波愁¶
魂傍枕不肯去翻疑住處隣湘娥金風聲盡薰風發冷
<pb:KR4c0109_WYG_010-4a>
泛虚堂韻難歇常恐聴多耳漸煩清音不絶知音絶¶
　　夏雲曲¶
紅嵯峨爍晚波乖龍慵卧旱鬼多爞爞萬里壓天塹颺¶
雷電光空閃閃好雨不雨風不風徒倚穹蒼作巖險男¶
巫女覡更走魂焚香祝天天不聞天若聞必能使爾為¶
潤澤洗埃氛而又變之成五色捧日輪將以表唐堯虞¶
舜之明君¶
　　讀李白集<md:KR4c0109_SBCK_010-3b>¶
<pb:KR4c0109_WYG_010-4b>
竭雲濤刳巨鼇捜括造化空牢牢㝠心入海海神怖驪¶
龍不敢為珠主人間物象不供取飽飲逰神向𤣥圃鏘¶
金鏗玉千餘篇膾吞炙嚼人口傳須知一一丈夫氣不¶
是綺羅兒女言¶
　　祈真壇¶
玉甃瑶壇二三級學仙弟子參差入霓旌隊仗下不下¶
松檜森森天露濕殿前寒氣束香雲朝祈暮禱𤣥元君¶
茫茫俗骨醉更昏樓臺十二遥崑崙崑崙縱廣一萬二
<pb:KR4c0109_WYG_010-5a>
千里中有五色雲霞五色水何當斷慾便飛去不要九¶
轉神丹換精髓¶
　　黄雀行<md:KR4c0109_SBCK_010-4a>¶雙雙野田雀上下同飲啄暖去栖蓬蒿寒歸傍籬落殷¶
勤避羅網乍可遇鵰鶚鵰鶚雖不仁分明在寥廓¶
　　石竹花¶
石竹花開照庭石紅鮮自禀離宫色一枝兩枝初笑風¶
猩猩血潑低低叢常嗟世眼無真鑒却被丹青苦相䧟
<pb:KR4c0109_WYG_010-5b>
誰為根尋造化功為君吐出淳元膽白日當午方盛開¶
彤霞灼灼臨池臺繁香濃艶如未已粉蝶逰蜂狂欲死¶
　　寄南岳白蓮道士能於長嘯¶
猿猱休啼月皎皎蟋蟀不吟山悄悄大耳仙人滿頷鬚¶
醉倚長松一聲嘯¶
　　古劍歌<md:KR4c0109_SBCK_010-4b>¶古人手中鑄神物百鍊百淬始提出今人不要强硎磨¶
蓮鍔星文未曾没一彈一撫聞錚錚老龍影奪秋燈明
<pb:KR4c0109_WYG_010-6a>
何時得遇英雄主用爾平治天下去¶
　　湘妃廟¶
湘煙濛濛湘水急汀露凝紅裛蓮濕蒼梧雲疊九嶷深¶
二女魂飛江上立相携泣鳳盖龍輿追不及廟荒松朽¶
啼飛猩笋鞭迸出階基傾黄昏一岸隂風起新月如眉¶
生濶水¶
　　巫山髙¶
巫山髙巫女妖雨為暮兮雲為朝楚王憔悴魂欲銷秋
<pb:KR4c0109_WYG_010-6b>
猿嘷嘷日將夕紅霞紫煙凝老壁千巖萬壑花皆坼但<md:KR4c0109_SBCK_010-5a>¶恐芳菲無正色不知今古行人行幾人經此無秋情雲¶
深廟逺不可覔十二峯頭挿天碧¶
　　贈持法華經僧¶
衆人有口不説是即説非吾師有口何所為蓮經七軸¶
六萬九千字日日夜夜終復始乍吟乍諷何悠揚風篁¶
古松含秋霜但恐天龍夜义乾闥衆㽬塞虚空耳皆聳¶
我聞念經功徳緣舌根可等金剛堅他時刼火洞燃後¶神
<pb:KR4c0109_WYG_010-7a>
光璨璨如紅蓮受持身心苟精潔尚能使煩惱大海¶水
枯竭魔王輪幢自摧折何况更如理行如理説¶
　　刳腸龜¶
爾既能於靈應久存其生爾既能於瑞胡得迷其死刳<md:KR4c0109_SBCK_010-5b>¶腸徒自屠曵尾復何累可憐濮水流一葉泛莊子¶
　　贈巖居僧¶
石如麒麟巖作室秋苔漫壇淨於漆袈裟盖頭心在無¶
黄猿白猿啼日日
<pb:KR4c0109_WYG_010-7b>
　　觀李瓊處士畫海濤¶
巨鼇轉側長鰌翻狂濤顛浪髙漫漫李瓊奪得造化本¶
都盧縮在秋毫端一揮一畫皆筋骨滉瀁崩騰大鯨¶臬
葉撲仙槎擺欲沉下頭應是驪龍窟昔年曾夢涉蓬瀛¶唯
聞撼動珊瑚聲今來正歎陸沉久見君此畫思前程¶千
尋萬派功難測海門山小濤頭白今人錯認錢塘城¶羅
刹石底奔雷霆<md:KR4c0109_SBCK_010-6a>¶　　昇天行
<pb:KR4c0109_WYG_010-8a>
身不沉骨不重驅青鸞駕白鳳幢盖飄揺入冷空天風¶
瑟瑟星河動瑶闕參差阿母家樓臺戲閉凝彤霞五三¶
仙子乗龍車堂前碾爛蟠桃花迴頭却顧蓬山頂一㸃¶
濃嵐在深井¶
　　還人巻¶
李白李賀遺機杼散在人間不知處聞君収在芙蓉江¶
日鬭鮫人織秋浦金梭軋軋文離離吳娃越女羞上機¶
鴛鴦浴煙鸞鳳飛澄江曉映餘霞輝仙人手持玉刀尺
<pb:KR4c0109_WYG_010-8b>
寸寸酬君珠與璧裁作霞裳何處披紫皇殿裏深難覔¶
　　輕薄行<md:KR4c0109_SBCK_010-6b>¶玉鞭金鐙驊騮蹄横眉吐氣如虹霓五陵春暖芳草齊¶
笙歌到處花成泥日沉月上且閗雞醉來莫問天髙低¶
伯陽道徳何唾咦仲尼禮樂徒卑栖¶
　　浮雲行¶
大野有賢人大朝有聖君如何彼浮雲掩蔽白日輪安¶
得東南風吹散八表外使之天下人共見堯眉彩
<pb:KR4c0109_WYG_010-9a>
　　煌煌京洛行¶
聖君垂衣裳蕩蕩若朝旭大觀無遺物四夷來率服清¶
晨迴北極紫氣盖黄屋雙闕聳雙鼇九門如川瀆梯山¶
航海至晝夜車相續我恐紅塵深變為黄河曲¶
　　弔汨羅<md:KR4c0109_SBCK_010-7a>¶落日倚闌干徘徊汨羅曲寃魂如可弔煙浪聲似哭我¶
欲考黿鼉之心烹魚龍之腹爾既啖大夫之血食大夫¶
之肉千載之後猶斯暗伏將謂唐堯之尊還如荒悴之
<pb:KR4c0109_WYG_010-9b>
君更有逐臣於焉𦵏魂得以縱其噬恣其吞¶
　　贈念法華經僧¶
念念念兮入惡易念念念兮入善難念經念佛能一般¶
愛河竭處生波瀾言公少年真法器白晝不出夜不睡¶心
心緣經口緣字一室寥寥燈照地沉檀巻軸寶函盛¶簷
蔔香薰水精記空山木落古寺閑松枝鶴眠霜霰乾¶牙
根舌根水滴寒珊瑚搥打紅琅玕但恐蓮花七朶一¶時
坼朶朶似君心地白又恐天風吹天花繽紛如雨飄<md:KR4c0109_SBCK_010-7b>¶袈
<pb:KR4c0109_WYG_010-10a>
裟况聞此經甚㣲妙百千諸佛真祕要靈山説後始¶傳
來聞者雖多持者少更堪誦入陀羅尼唐音梵音相¶雜
時舜絃和雅薰風吹文王武王絃更悲如此爭不遣¶碧
空中有龍來聽有鬼來聽亦使人間聞者敬見者¶敬
自然心虚空性清淨此經真體即毘盧雪嶺白牛君¶識
無¶
　　短歌寄鼓山長老¶
雪峯雪峯髙且雄峩峩堆積青㝠中六月赤日燒不鎔
<pb:KR4c0109_WYG_010-10b>
飛禽瞥過人難通常聞中有白象王五百象子皆威
光¶行圍坐遶同一色森森影動栴檀香於中一子最雄
猛¶稱尊獨踞鼔山頂百千春屬隂(闕/)影身照曜吞秋景我
聞<md:KR4c0109_SBCK_010-8a>¶岷國民歸依前王後王皆師資寧同梁武遇逹磨過
後¶彈指空傷悲¶
　　漁父¶
夜釣洞庭月朝醉巴陵市却歸君山下魚龍窟邊睡生¶
涯在何處白浪千萬里曾笑楚臣迷蒼黄汨羅水
<pb:KR4c0109_WYG_010-11a>
　　採蓮曲¶
越溪女越江蓮齊菡蓞雙嬋娟嬉逰向何處採摘且同¶
船浩唱發容與清波生漪漣時逢島嶼泊幾共鴛鴦眠¶
襟袖既盈溢馨香亦相傳薄暮歸去來苧蘿生碧煙¶
　　啄木¶
啄木啄啄鳴林響壑貪心既緣利嘴斯鑿有朽百尺㣲<md:KR4c0109_SBCK_010-8b>¶蟲斯宅以啄去害啄更彌劇層崖豫章聳幹蒼蒼無縱¶
爾啄摧我棟梁
<pb:KR4c0109_WYG_010-11b>
　　靈松歌¶
靈松靈松是何根株盤擗枝幹與羣木殊世眼爭知蒼¶
翠容薜蘿遮體深朦朧先秋瑟瑟生谷風青隂倒卓寒¶
潭中八月天威行肅殺萬木雕零向霜雪唯有此松髙¶
下枝一枝枝在無摧折癡凍頑氷如鐵堅重重鎖到槎¶
牙顛老鱗枯節相把捉踉蹡立在青崖前有時深洞興¶
雷雹飛電繞身光閃爍乍似蒼龍驚起時攫霧穿雲欲¶
騰躍夜深山月照髙枝踈影細落莓苔磯千年朽枿魍
<pb:KR4c0109_WYG_010-12a>
魎出一株寒韻鏘琉璃安得良工妙圗雘寫將偃蹇懸<md:KR4c0109_SBCK_010-9a>¶煙閣飛瀑聲中戰嵗寒紅霞影裏擎蕭索¶
　　蠧¶
蠧不自蠧而蠧於木蠧極木心以豐爾腹偶或成之胡¶
為朂人人而不真由爾亂神蠧兮蠧兮可全其生無託¶
爾形霜松雪檉¶
　　行路難¶
行路難君好看驚波不在黤黮間小人心裏藏崩湍七
<pb:KR4c0109_WYG_010-12b>
盤九折寒&KR0886;崒翻車倒盖猶堪出未似是非脣舌危闇¶
中潛毁平人骨君不見楚靈均千古沉寃湘水濵又不¶
見李太白一朝却作江南客¶
　　謝徽上人見恵二龍障子以短歌酬之<md:KR4c0109_SBCK_010-9b>¶我見蘇州崑山金城中金城柱上有二龍老僧相傳道¶
是僧繇手尋常入海共龍鬭又聞蜀國玉局觀有孫遇¶
跡盤屈身長八十尺逰人爭看不敢近頭覬寒泉萬丈¶
碧近有五羊徽上人閑工小筆得意新畫龍不誇頭&KR0641;
<pb:KR4c0109_WYG_010-13a>
及鬚鱗只求筋骨與精神徽上人真藝者恵我雙龍不¶
言價等閑不敢將懸掛恐似葉公好假龍及見真龍却¶
驚怕¶
　　送人往長沙¶
荆門歸路指湖南千里風帆興可諳好聴鷓鴣啼雨處¶
木蘭舟晚泊春潭<md:KR4c0109_SBCK_010-10a>¶　　偶題¶
時事懶言多忌諱野吟無主苦縱横君看三百篇章首
<pb:KR4c0109_WYG_010-13b>
何處分眀著姓名¶
　　寄山中叟¶
清泉碧樹夏風凉紫蕨紅粳午㸑香應笑晨持一盂苦¶
腥羶市裏呌家常¶
　　贈琴客¶
曾擕五老峯前過幾向雙松石上彈此境此聲誰更愛¶
掀天羯鼓滿長安¶
　　勉吟僧
<pb:KR4c0109_WYG_010-14a>
千途萬轍亂真源白晝勞形夜斷魂忍着袈裟把名紙<md:KR4c0109_SBCK_010-10b>¶學他低折五侯門¶
　　送人歸華下¶
蓮花峯翠濕凝秋舊業園林在下頭好束詩書且歸去¶
而今不愛事風流¶
　　夏日城中作二首¶
三面僧隣一面牆更無風路可吹凉他年捨此歸何處¶
青壁紅霞裹石房
<pb:KR4c0109_WYG_010-14b>
竹低莎淺雨濛濛小檻幽窓暑月中有境牽懐人不㑹¶
東林門外翠横空¶
　　黙坐¶
燈引飛蛾拂熖迷露淋栖鶴壓枝低㝠心坐睡蒲團稳<md:KR4c0109_SBCK_010-11a>¶夢到天台過剡溪¶
　　水邊行¶
身着袈裟手杖藤水邊行止不妨僧禽栖日落猶孤立¶
隔浪秋山千萬層
<pb:KR4c0109_WYG_010-15a>
　　寄鄭谷郎中¶
人間近遇風騷匠鳥外曾逢心印師除此二門無别妙¶
水邊松下獨尋思¶
　　翡翠¶
水邊飛去青難辨竹裏歸來色一般磨吻鷹鸇莫相害¶
白鷗鴻鶴滿沙灘¶
　　與節供奉大徳逰京口寺留題<md:KR4c0109_SBCK_010-11b>¶栁岸晴緣十里來水邊精舍絶塵埃煮茶嘗橘興何極
<pb:KR4c0109_WYG_010-15b>
直至殘陽未欲迴¶
　　謝荆幕孫郎中見示樂府歌集二十八字¶
長吉才狂太白顛二公文陣勢横前誰言後代無髙手¶
奪得秦皇鞭鬼鞭¶
　　謝隂符經¶
事遂鼎湖遺劍履時來渭水擲魚竿欲知賢聖存亡道¶
自向心機反覆看¶
　　勉送藏休上人
<pb:KR4c0109_WYG_010-16a>
一林霜雪未霑頭爭遣藏休肯便休學盡世間難學事¶
始堪隨處任虚舟<md:KR4c0109_SBCK_010-12a>¶　　幽齋偶作¶
幽院纔容箇小庭踈篁低短不堪情春來猶頼隣僧樹¶
時引流鶯送好聲¶
　　贈念法華經僧¶
萬境心隨一念平紅芙蓉折愛河清持經功力能如是¶
任駕白牛安稳行
<pb:KR4c0109_WYG_010-16b>
　　對菊¶
無艶無妖别有香栽多不為待重陽莫嫌醒眼相看過¶
却是真心愛澹黄¶
　　閉門¶
正是閉時爭合閉大家開處不須開還防朗月清風夜<md:KR4c0109_SBCK_010-12b>¶有箇詩人相訪來¶
　　勉送吳國三五新戒歸¶
法王遺制付仁王難得難持刼數長努力只須堅守䕶
<pb:KR4c0109_WYG_010-17a>
三千八萬是垣墻¶
　　夏日寄清溪道者¶
老病不能求藥鉺朝昏秪是但焚燒不知誰為収灰骨¶
纍石栽松傍寺橋¶
　　送恵空北逰¶
君向峴山逰聖境我將何以記多才丁寧墮淚碑前過¶
寫取斯文寄我來¶
　　寄懐歸州馬判官<md:KR4c0109_SBCK_010-13a>¶
<pb:KR4c0109_WYG_010-17b>
三年為倅興何長歸計應多事少忙又見秋風霜裛樹¶
滿山椒熟水雲香¶
　　觀荷葉露珠¶
霏㣲曉露成珠顆宛轉田田未有風任器方圎性終在¶
不妨翻覆落池中¶
　　苦熱懐玉泉寺寄仁上人¶
火雲如燒接蒼梧原野煙連大澤枯謾費葛衫葵扇力¶
爭禁泉石潤肌膚
<pb:KR4c0109_WYG_010-18a>
　　觀盆池白蓮¶
素蕚金英歕露開倚風凝立獨徘徊應思瀲灔秋池底¶
更有歸天伴侣來<md:KR4c0109_SBCK_010-13b>¶　　折楊栁詞四首¶
鳳樓髙映綠隂隂凝重多含雨露深莫謂一枝柔軟力¶
幾曾牽破别離心¶
館娃宫畔響廊前依託吳王養翠煙劍去國亡臺殿毁¶
却隨紅樹噪秋蟬
<pb:KR4c0109_WYG_010-18b>
穠低似中陶潛酒軟極如傷宋玉風多謝將軍遶營種¶
翠中閑卓戰旗紅¶
髙僧愛惜遮江寺逰子傷殘露野橋爭似著行垂上苑¶
碧桃紅杏對揺揺¶
　　答長沙丁秀才¶書
月月便車奔帝闕年年貢士過荆臺如何三度槐花落<md:KR4c0109_SBCK_010-14a>¶未見故人携巻來¶
　　戒小師
<pb:KR4c0109_WYG_010-19a>
不肯吟詩不聴經禪宗異岳懶逰行他年白首當人問¶
將底言談對後生¶
　　題舊拄杖¶
親採匡廬瀑布西層崖懸壁更安梯携行三十年吟伴¶
未有詩人¶(闕/)
　　酬歐陽秀才巻¶
三十篇多十九章(闕/)聲風力撼踈篁不堪更有精捜處¶
誰見蕭蕭雨夜堂
<pb:KR4c0109_WYG_010-19b>
　　聞鴈<md:KR4c0109_SBCK_010-14b>¶瀟湘浦暖全迷鶴邏逤川寒秪有鵰誰向孤舟憶兄弟¶
坐看連雁度横橋¶
　　送髙麗二僧南逰¶
日邊鄉井别年深中國靈蹤欲徧尋何處名山逢長老¶
分明認取祖師心¶
　　謝猿皮¶
貴向獵師家買得携來乞與坐禪床不知摘月秋潭畔
<pb:KR4c0109_WYG_010-20a>
曾對何人啼斷腸¶
　　酬光上人¶
禪言難後到詩言坐石心同立月魂應記前秋㑹吟處¶
五更猶在老松根<md:KR4c0109_SBCK_010-15a>¶　　送僧歸日本¶
日東來向日西逰一鉢閑尋遍九州却憶雞林本師寺¶
欲歸還待海風秋¶
　　庚午嵗十五夜對月
<pb:KR4c0109_WYG_010-20b>
海澄空碧正團圓吟想𤣥宗此夜寒玉兎有情應記得¶
西邊不見舊長安¶
　　　齊已俗名胡得生性喜吟頸有瘤人戯呼為詩
　　　囊跡不入王侯門惟醉心於鄭都官投詩謁之
　　　云髙名喧省闥雅頌出吾唐疊巘供秋望無雲
　　　到夕陽自封修藥院别下著僧床幾夢中朝事
　　　乆離鵷鷺行谷覽之云請改一字方可相見經
　　　數日再謁稱已改得云别掃著僧床谷嘉賞結
<pb:KR4c0109_WYG_010-21a>
　　　為詩友既因後唐明宗太子從榮招入中秋大
　　　讌已公窺從榮懐不軌有東林莫碍漸髙勢四
　　　海正看當午時之句幾被戮辱頼荆帥髙公匿
　　　而獲免其不屈節王公詩寓諷刺往往如此後
　　　同慧寂仰山禪師住豫章觀音院總轄庶務作
　　　粥疏曰粥名良藥佛所賛揚義冠三檀功標十
　　　利更祈英哲各遂願心既備清晨永資白業此
　　　<md:KR4c0109_SBCK_010-15b>¶疏堪與食時五觀並傳惜未有掲示學人者其
<pb:KR4c0109_WYG_010-21b>
　　　後居西山金鼓示寂塔存焉龍盤乃其書堂云
　　　虞山毛晉識
　　　賛寧作唐三髙僧傳未甚詳覈余各就其詩句
　　　拈出數字如休公云得句先呈佛無人知此心
　¶　　晝公云¶不因尋長者無事¶到人間已公云<md:KR4c0109_SBCK_011-2a>¶未曾
　　　將一字容易謁諸侯¶道價詩聲和盤托出可作
　　　三公自傳余先得杼山禪月未遘白蓮丙寅春
　　　杪再過雲間康孟修内父東梵川值藤花初放
<pb:KR4c0109_WYG_010-22a>
　　　纒絡松杉間如入山谷皆内父少年手植也不
　　　勝人琴<md:KR4c0109_SBCK_011-2b>¶之感既登閣禮佛閣為紫栢尊者休夏
　¶　　之地破窓風¶雨散帙狼籍捜<md:KR4c0109_SBCK_011-3a>¶得紫栢手書梵川¶
　　　紀畧¶¶¶¶¶¶一幅末贅<md:KR4c0109_SBCK_011-3b>¶一絶云只因¶地僻¶¶無人到更為
　　　¶池清有月來惱殺藤花能抱樹枝枝都向半天
　　　開儼然拈出眼前景相示又捜得白蓮集六巻
　　　惜其未全忽從架上墮一破簏復得四巻咄咄
　　　竒哉余夢想十年何意憑弔之餘忽從廢紙堆
<pb:KR4c0109_WYG_010-22b>
　　　中現出豈内父有靈遺余未曾有耶既知為紫
　　　栢手授遺編早向未來際尋契余小子有深幸
　　　焉晉又¶識
　
　
　
　
　白蓮集巻十
