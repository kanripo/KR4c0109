# -*- mode: mandoku-view -*-
#+TITLE: 白蓮集
#+DATE: 2015-09-23 10:19:02
#+PROPERTY: JUAN 9

¶
　　春寄尚顔¶
含桃花謝杏花開杜宇新啼燕子来好事可能無分得¶
名山長似有人催簷聲未斷前旬雨電影還連後夜雷¶
心跡共師爭幾許俗人嫌處自遲迴¶
　　寄梁先輩
<pb:KR4c0109_WYG_009-1b>
慈恩塔下曲江邊别後多應夢到仙時去與誰論此事¶
亂來何處覔同年陳琳筆硯甘前席甪里煙霞待共眠¶
愛惜麻衣好顔色未敎朱紫汚天然¶
　　荆渚偶作<md:KR4c0109_SBCK_009-1b>¶無味吟詩即把經竟將踈野訪誰行身依江寺庭無樹¶
山遶天涯路有兵竹瓦雨聲漂永日紙窓燈焰照&KR0714;更¶
從容一覺清凉夢歸到龍潭掃石枰¶
　　城中晩夏思山
<pb:KR4c0109_WYG_009-2a>
葛衣霑汗功雖健紙扇揺風力甚卑苦熱恨無行脚處¶
㣲凉喜到立秋時竹軒靜看蜘蛛掛莎徑閑聴蟋蟀移¶
天外有山歸即是豈同逰子暮何之¶
　　憶舊山¶
誰請衰羸住北州七年魂斷舊山丘心清檻底瀟湘月¶
骨冷禪中太華秋髙節未聞馴虎豹片言何以傲王侯¶
應須脱灑孤峯去始是分明箇剃頭<md:KR4c0109_SBCK_009-2a>¶　　寄體休
<pb:KR4c0109_WYG_009-2b>
南州君去為尋醫病色應除似舊時久别莫忘廬阜約¶
却來須有洞庭詩金陵往嵗同窺井峴首前秋共讀碑¶
兩處山河見興廢相思更切卧雲期¶
　　過陸鴻漸舊居(陸生自有傳於井石又云/行坐誦佛書故有此句)¶
楚客西來過舊居讀碑尋傳見終初佯狂未必輕儒業¶
髙尚何妨誦佛書種竹岸香連菡蓞煮茶泉影落蟾蜍¶
如今若更生來此知有何人贈白驢(時太守/贈白驢)¶
　　寄懐鍾陵舊逰因寄知已
<pb:KR4c0109_WYG_009-3a>
洪井僧來説舊逰西江東岸是城樓昔年淹跡因王化¶
長日凭欄看水流真觀上人栖樹石陳陶處士在林丘<md:KR4c0109_SBCK_009-2b>¶終拖老病重尋去得到匡廬死便休¶
　　遣懐¶
病腸休洗老休醫七十能饒百嵗期不死任還蓬島客¶
無生自有雪山師浮雲聚散堪闗慮眀月相逢好展睂¶
既兆未萌閑酌度不如中抱自尋思¶
　　懐武陵因寄幕中韓先輩何從事
<pb:KR4c0109_WYG_009-3b>
武陵嘉致跡多幽每見圗經恨白頭溪浪碧通何處去¶
桃花紅過郡前流常聞相幕鴛鴻興日向神仙洞府逰¶
鑿井耕田人在否如今天子正徵捜¶
　　贈樊處士¶
小子聲名天下知滿簪霜雪白麻衣誰將一着爭先後<md:KR4c0109_SBCK_009-3a>¶共向長安定是非有路未曾迷日用無貪終不亂天機¶
閑尋道士過仙觀賭得黄庭兩巻歸¶
　　荆渚逢禪友
<pb:KR4c0109_WYG_009-4a>
澤國相逢話一宵雲山偶别隔前朝社思匡岳無宗炳¶
詩憶揚州有鮑昭晨野黍離春漠漠水天星粲夜遥遥¶
閑吟莫忘傳心祖曾立堦前雪到𦝫¶
　　送僧歸洛中¶
赤日彤霞照晚坡東州道路興如何蟬離楚栁鳴猶少¶
葉到嵩雲落漸多海内自為閑去住闗頭誰問舊經過¶
丁寧與訪春山寺白樂天真在也麽¶
　　道林寓居<md:KR4c0109_SBCK_009-3b>¶
<pb:KR4c0109_WYG_009-4b>
秋泉一片樹干株暮汲寒燒外有餘青嶂者邊來已熟¶
紅塵那畔去應踈風騷未肯忘雕琢瀟洒無妨更剃除¶
即問沃洲開士僻愛禽憐駿意何如
　¶　仙掌¶
峭形寒倚夕陽天毛女蓮花翠影連雲外自為髙出手¶
人間誰合鬭揮拳鶴抛青漢來巖檜僧隔黄河望頂煙¶
晴露紅霞長滿掌只應栖託是神仙¶
　　中秋月
<pb:KR4c0109_WYG_009-5a>
空碧無雲露濕衣羣星光外湧清規東樓莫礙漸髙影¶
四海待看當午時還許分明吟皓魄肯教幽暗取丹枝¶
可憐半夜嬋娟影正對五侯殘酒池<md:KR4c0109_SBCK_009-4a>¶　　送禪者逰南嶽¶
忽隨南棹去衡陽誰住江邊樹下房塵夢是非都覺了¶
野雲心地更何妨漸臨瀑布聴猿思却背岣嶁看鴈行¶
想到中峯上層寺石窓秋霽見瀟湘¶
　　聞道林諸友嘗茶因有寄
<pb:KR4c0109_WYG_009-5b>
槍棋冉冉綠叢圎榖雨初晴呌杜鵑摘帶嶽華蒸曉露¶
碾和松粉煮春泉髙人夢惜藏巖裏白硾封題寄火前¶
應念苦吟耽睡起不堪無過夕陽天¶
　　將歸舊山留别錯公¶
舊峯前昨下來時白石叢叢間紫薇章句不堪歌有道¶
溪山只合退無機雲含暖態晴猶在鶴養閑神晝不飛<md:KR4c0109_SBCK_009-4b>¶欲去更思過丈室二年頻此揖清暉¶
　　聞尚顔上人剏居有寄
<pb:KR4c0109_WYG_009-6a>
麓山南面橘洲西别搆新齋與竹齊野客已聞將鶴贈¶
江僧未説有詩題窓臨杳靄寒千嶂枕遍潺湲月一溪¶
可想乍移禪榻處松隂冷濕壁新泥¶
　　庚午嵗九日作¶
門底秋苔嫩似藍此中消息興何堪亂離偷過九月九¶
頭尾算來三十三雲影半晴開夢澤菊花㣲暖傍江潭¶
故人今日在不在胡鴈背風飛向南¶
　　逢進士沈彬
<pb:KR4c0109_WYG_009-6b>
欲話趨時首重搔因君倍惜剃頭刀千般貴在能過達<md:KR4c0109_SBCK_009-5a>¶一片心閑不那髙山疊好雲藏玉鳥海翻狂浪隔金鼇¶
時應記得長安事曾向文塲屬思勞¶
　　聞王員外新恩有寄¶
欲退無因貴逼來少儀官美右丞才青袍早許淹花幕¶
霜簡方聞謝栢臺金諾靜宜資講誦玊山寒稱奉罇罍¶
西峯有客思相賀門隔瀟湘雪未開¶
　　秋夕言懐寄所知
<pb:KR4c0109_WYG_009-7a>
休問蒙莊材不材孤燈影共傍寒灰忘筌話道心甘死¶
候體論詩口懶開窓外風濤連建業夢中雲木憶天台¶
相踈却是相知分誰訝經年一度來¶
　　答禪者<md:KR4c0109_SBCK_009-5b>¶五老峯前相遇時兩無言語只揚眉南宗北祖皆如此¶
天上人間更問誰山衲靜披雲片片鐵刀凉削鬢絲絲¶
閑吟莫學湯從事抛却袈裟負本師¶
　　寄尚顔(公受徐州薛/尚書見知)
<pb:KR4c0109_WYG_009-7b>
莫向孤峯道息機有人偷眼羨吾師滿身光化年前寵¶
幾軸開平嵗裏詩北闕故人隨䘮亂南山舊寺在參差¶
清吟但憶徐方政應恨當時不見時¶
　　梓栗杖送人¶
禪家何物贈分襟只有天台杖一尋拄去客歸青洛逺¶
採來僧入白雲深逰山曾把探龍穴出世期將指佛心¶
此日江邊贈君後却携笻竹向東林<md:KR4c0109_SBCK_009-6a>¶　　寄朗陵二禪友
<pb:KR4c0109_WYG_009-8a>
瀟湘曾宿話詩評荆楚連秋阻野情金錫罷逰雙鬢白¶
鐵盂終守一齋清篇章老欲齊髙手風月閑思到極精¶
南望山門石何處滄浪雲夢浸天横¶
　　燈¶
幽光耿耿草堂空窓隔飛蛾恨不通紅燼自凝清夜朶¶
赤心長謝碧紗籠雲藏水國城臺裏雨閉松門殿塔中¶
金屋玉堂開照睡豈知螢雪有深功¶
　　寄金陵幕中李郎中
<pb:KR4c0109_WYG_009-8b>
龍門支派富才能年少飛翔便大鵬久侍罇罍臨鐵瓮¶
又從&KR1242;節鎮金陵精神一隻秋空鶴騷雅千尋夏井氷<md:KR4c0109_SBCK_009-6b>¶長憶相招宿華館數宵忘寢盡寒燈¶
　　寄韓蜕秀才¶
松門髙不似侯門蘚逕鞋蹤觸處分逺事即為無害鳥¶
多閑便是有情雲那憂寵辱來驚我且寄風騷去敵君¶
知伴李膺琴酒外絳紗閑巻共論文¶
　　湘中春興
<pb:KR4c0109_WYG_009-9a>
雨歇江明苑樹乾物妍時泰恣逰盤更無輕翠勝楊柳¶
盡覺濃華在牡丹終日去還抛寂寞遶池迴却凭欄干¶
紅芳片片由青帝忍向西園看落殘¶
　　送錯公栖公南逰¶
洪偃湯休道不殊髙帆共載興何俱北京䘮亂離丹鳳<md:KR4c0109_SBCK_009-7a>¶南國煙花入鷓鴣明月團圎臨桂水白雲重疊起蒼梧¶
威儀本是朝天士暫向遼荒住得無¶
　　寄南岳諸道友
<pb:KR4c0109_WYG_009-9b>
南望衡陽積瘴開去年曾踏雪逰迴謾為楚客蹉跎過¶
却是邊鴻的當來乳竇孤眀含海日石橋危滑長春苔¶
終尋十八髙人去共坐蒼崖養聖胎¶
　　送韓蜕秀才赴舉¶
槐花館驛暮塵昏此去分眀吏部孫才器合居科第首¶
風流幸是縉紳門春和洛水清無浪雪洗髙峯碧斷根¶
堪想都人齊指㸃列仙相次上崑崙¶
　　溪居寓言<md:KR4c0109_SBCK_009-7b>¶
<pb:KR4c0109_WYG_009-10a>
秋蔬數壠傍潺湲頗覺生涯異俗緣詩興難窮花草外¶
野情何恨水雲邊蟲聲遶屋無人語月影當松有鶴眠¶
寄向東溪老樵道莫摧丹桂博青錢¶
　　遣懐¶
詩病相兼老病深世醫徒更費千金餘生豈必虚抛擲¶
未死何妨樂咏吟流水不迴休歎息白雲無跡莫追尋¶
閑身自有閑消處黄葉清風蟬一林¶
　　自湘中將入蜀留别諸友
<pb:KR4c0109_WYG_009-10b>
巾舄初隨入蜀船風帆吼過洞庭煙七千里路到何處¶
十二峯雲更那邊巫女暮歸林淅瀝巴猿吟斷月嬋娟¶
来年五月峨嵋雪坐看消融滿錦川<md:KR4c0109_SBCK_009-8a>¶　　寄匡阜諸公¶二首
松頭栢頂碧森森虚檻寒吹夏景深靜社可追長往跡¶
白蓮難問久修心山圍四面纔容寺月到中宵始滿林¶
爭學忘言住幽勝吾師遺集盡清吟¶
峯前林下東西寺地角天涯來往僧泉月淨流閑世界
<pb:KR4c0109_WYG_009-11a>
杉松深鏁晝香燈爭無大士重修社合有諸賢更服膺¶
曾寄隣房掛缾錫雨聞巖溜解春氷¶
　　送人入蜀¶
何必閑吟蜀道難知君心出嶮巇間尋常秋泛江陵去¶
容易春浮錦水還兩面碧懸神女峡幾重青出丈人山¶
文君酒市逢初雪滿貰新沽洗旅顔<md:KR4c0109_SBCK_009-8b>¶　　酬廬山張處士¶
髪枯身老任浮沉懶泥秋風更役吟新事向人堪結舌
<pb:KR4c0109_WYG_009-11b>
舊詩開巻但傷心苔床卧憶泉聲遶麻履行思樹影深¶
終謝柴桑與彭澤醉逰閑訪入東林¶
　　寄峴山道人¶
鳳門髙對鹿門青往嵗經過恨未平辯鼎上人方話道¶
卧龍丞相忽追兵爐峯已負重迴計華岳終懸未去情¶
聞説東周天子聖㑹揺金錫却西行¶
　　送王處士逰蜀¶
又掛寒帆向錦川木蘭舟裏過殘年自修姹姹爐中物
<pb:KR4c0109_WYG_009-12a>
擬作飄飄水上仙三峡浪喧明月夜萬州山到夕陽天<md:KR4c0109_SBCK_009-9a>¶來年的有荆南信迴札應緘十色牋¶
　　懐金陵李推官僧自牧¶
秣陵長憶共吟逰儒釋風騷盡上流蓮幕少年輕謝眺¶
雪山真子鄙湯休也應有作懐清苦莫謂無心過白頭¶
欲附别來千萬意病身初起向殘秋¶
　　寄尋萍公¶
聞在湓城多寄住隨時談笑渾塵埃孤峯忽憶便歸去
<pb:KR4c0109_WYG_009-12b>
浮世要看還下來萬頃野煙春雨斷九條寒浪晚窓開¶
虎溪橋上龍潭寺曾此相尋踏雪迴¶
　　得李推官近寄懐¶
荆門前嵗使乎迴求得星郎近制來連日借吟終不已<md:KR4c0109_SBCK_009-9b>¶一燈㤀寢又重開秋風漫作牽情賦春草真為入夢才¶
堪笑陳宫諸狎客當時空有箇追陪¶
　　對菊¶
蝶醉蜂狂半拆時冷煙清露壓離披欲傾琥珀盃浮爾
<pb:KR4c0109_WYG_009-13a>
好把茱萸朶配伊孔雀毛衣應者是鳳凰金翠更無之¶
何因栽向僧園裏門外重陽過不知¶
　　憶東林因送二生歸¶
好向東林度此生半天山脚寺門平紅霞嶂底潺潺色¶
清夜房前瑟瑟聲偶别十年成瞬息欲來千里阻刀兵¶
可憐二子同歸興南國煙花路好行¶
　　渚宫西城池上居<md:KR4c0109_SBCK_009-10a>¶城東移錫住城西緑遶春波引杖藜翡翠滿身衣有異
<pb:KR4c0109_WYG_009-13b>
鷺鶿通體格非低風揺栁眼開煙小暖逼蘭芽出土齊¶
猶有幽深不相似剡溪乗棹入耶溪¶
　　中秋夕愴懐寄荆幕孫郎中¶
白蓮香散沼痕乾緑篠隂濃蘚地寒年老寄居思隐切¶
夜凉留客話時難行僧盡去雲山逺賔鴈同來澤國寛¶
時謝孔璋操檄外每將空病問衰殘¶
　　酬湘幕徐員外見寄¶
東海儒宗事業全氷稜孤峭類神仙詩同李賀精通鬼
<pb:KR4c0109_WYG_009-14a>
文擬劉軻妙入禪珠履早曾從相府玳簮今又别賓筵¶
篇章幾謝傳西楚空想雄風度十年<md:KR4c0109_SBCK_009-10b>¶　　寄蜀國廣濟大師¶
氷壓霜壇律格清三干傳授盡門生禪心靜入空無跡¶
詩句閑捜寂有聲滿國繁華徒自樂兩朝更變未曾驚¶
終思相約岷峨去不得携笻一路行¶
　　答獻上人巻¶
衲衣禪客袖篇章江上相尋共感傷秦甸亂來栖白没
<pb:KR4c0109_WYG_009-14b>
杼山空後皎然亡清留島月秋凝露苦寄巴猿夜呌霜¶
珍重南宗好才子灰心㝠目外無妨¶
　　寄武陵貫㣲上人二首¶
知泛滄浪棹未還西峯房鎖夜潺潺春陪相府逰仙洞¶
雪共賔寮對玉山詩裏幾添新菡萏衲痕應換舊斕斑<md:KR4c0109_SBCK_009-11a>¶莫忘一句曹溪妙堪塞孫孫騁度闗¶
吳頭東面楚西邊雲接蒼梧水浸天兩地别離身已老¶
一言相合道休傳風騷妙欲凌春草蹤跡閑思遶嶽蓮
<pb:KR4c0109_WYG_009-15a>
不是傲他名利世吾師本在雪山巔¶
　　懐體休上人¶
仲宣樓上望重湖君到瀟湘得健無病遇何人分藥餌¶
詩逢誰子論功夫杉蘿寺裏尋秋早橘柚洲邊度日晡¶
許送自身歸華嶽待來朝暮拂缾盂¶
　　招湖上兄弟¶
去嵗得君消息在兩憑人信過重湖忍貪風月當年少¶
不寄音書慰老夫藥鼎近聞傳祕訣詩門曾説擁寒爐<md:KR4c0109_SBCK_009-11b>¶
<pb:KR4c0109_WYG_009-15b>
漢江江路西來便好榜扁舟訪我無¶
　　江居寄闗中知已¶
多病多慵漢水邊流年不覺已皤然舊栽花地添黄竹¶
新陷盆池換白蓮雪月未忘招逺客雲山終待去安禪¶
八行書札君休問不似風騷寄一篇¶
　　中秋十五夜寄人¶
髙河瑟瑟轉金盤歕露吹光逆凭欄四海魚龍精魄冷¶
五山鸞鶴骨毛寒今宵盡向圎時望後夜誰當缺處看
<pb:KR4c0109_WYG_009-16a>
何事清光與蟾兎却教才子少留難¶
　　謝人自鍾陵寄紙筆¶
故人猶憶苦吟勞所恵何殊金錯刀霜雪剪裁新剡硾<md:KR4c0109_SBCK_009-12a>¶鋒鋩管束本宣毫知君倒篋情何厚借我臨池價斗髙¶
詞客分張看欲盡不堪來處隔秋濤¶
　　移居西湖作二首¶
火雲陽熖欲燒空小檻幽窓想舊峯白汗此時流枕簟¶
清風何處動杉松殘更正好眠凉月逺寺俄聞報曉鐘
<pb:KR4c0109_WYG_009-16b>
只待秋聲滌心地衲衣新洗健形容¶
官園樹影晝隂隂咫尺清凉莫浣心桃李别教人主掌¶
煙花不稱我追尋蜩螳晚噪風枝稳翡翠閑眠宿處深¶
爭似出塵地行止東林苔徑入西林¶
　　看金陵圗¶
六朝圗畫戰爭多最是陳宫計數訛若愛蒼生似歌舞<md:KR4c0109_SBCK_009-12b>¶隋皇自合恥干戈¶
　　寄南嶽泰禪師
<pb:KR4c0109_WYG_009-17a>
江頭黙想坐禪峯白石山前萬丈空山下獵人應不到¶
雪深花鹿在庵中¶
　　片雲¶
水底分眀天上雲可憐形影似吾身何妨舒作從龍勢¶
一雨吹銷萬里塵¶
　　寄清溪道者¶
萬重千疊紅霞嶂夜燭朝香白石龕常寄溪窓凭危檻¶
看經影落古龍潭
<pb:KR4c0109_WYG_009-17b>
　　病中勉送小師往清凉山禮大聖<md:KR4c0109_SBCK_009-13a>¶豐衣足食處莫住聖跡靈蹤好遍尋忽遇文殊開慧眼¶
他年應記老師心¶
　　謝人惠拄杖¶
何處雲根採得來黑龍狂欲作風雷知師念我形骸老¶
教把經行拄緑苔¶
　　送楚雲上人往南嶽刺血寫法華經¶
剥皮刺血誠何苦欲寫靈山九㑹文十指瀝乾終七軸
<pb:KR4c0109_WYG_009-18a>
後來求法更無君¶
　　送胎髪筆寄仁公¶
内唯胎髪外秋毫緑玉新裁管束牢老病手疼無那爾¶
却資年少寫風騷<md:KR4c0109_SBCK_009-13b>¶　　謝西川曇域大師玉筯篆書¶
玉筯真文乆不興李斯傳到李陽氷正悲千載無來者¶
果見僧中有箇僧¶
　　偶作寄王秘書
<pb:KR4c0109_WYG_009-18b>
七絲湘水秋深夜五字河橋日暮時借問秘書郎此意¶
靜彈髙詠有誰知¶
　　謝人惠紙¶
烘焙幾工成曉雪輕眀百幅疊春氷何銷才子題詩外¶
分與能書貝葉僧¶
　　答文勝大師清桂書¶
纔把文章干聖主便承恩澤換禪衣應嫌六祖傳空衲<md:KR4c0109_SBCK_009-14a>¶只向曹溪永息機
<pb:KR4c0109_WYG_009-19a>
　　寄懐曽口寺文英大師¶
着紫袈裟名已貴吟紅菡萏價兼髙秋風曽憶西逰處¶
門對平湖滿白濤¶
　　懐道林寺道友¶
四絶堂前萬木秋碧參差影壓湘流閒思宋杜題詩板¶
一日憑欄到夜休¶
　　放鶴(辭主人絶句四首/)¶
華亭來復去芝田丹頂霜毛性可憐縱與乗軒終悞主
<pb:KR4c0109_WYG_009-19b>
不如還放却遼天¶
　　放猿
堪憶春雲十二峯野桃山杏摘香紅王孫可念愁金鎖<md:KR4c0109_SBCK_009-14b>¶從放斷腸明月中¶
　　放鷺鷥¶
白蘋紅蓼碧江涯日暖雙雙立睡時願揭金籠放歸去¶
却隨沙鶴鬭輕絲¶
　　放鸚鵡
<pb:KR4c0109_WYG_009-20a>
隴西蒼巘結巢髙本為無人識翠毛今日籠中强言語¶
乞歸天外琢含桃¶
　
　
　
　
　
　
<pb:KR4c0109_WYG_009-20b>
　
　
　
　
　
　
　
　白蓮集巻九¶
<md:KR4c0109_SBCK_010-1a>¶
<pb:KR4c0109_WYG_010-1a>
欽定四庫全書
　白蓮集巻十
　　　　　　　　　　　唐　釋¶齊已　撰
