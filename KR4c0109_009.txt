# -*- mode: mandoku-view; -*-
#+TITLE: 白蓮集
#+DATE: 2015-09-11 08:38:35.020428
#+PROPERTY: ID KR4c0109
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0449-009白蓮集-卷第九.
<pb:KR4c0109_SBCK_009-1a>¶
白蓮集卷第九¶
　　　　　　　　廬　岳　僧　齊　己　撰¶
　　　春寄尚顔¶
含桃花謝杏花開杜宇新啼燕子来好事可䏻無分得¶
名山長似有人催簷聲未斷前旬雨電影還連後夜雷¶
心跡共師争幾許俗人嫌處自遲廽¶
　　　寄梁先輩¶
慈恩塔下曲江邊别後多應夢到仙時去與誰論此事¶
亂来何處覔同年陳琳筆硯甘前席甪里煙霞待共眠¶
愛惜麻衣好顔色未教朱紫汚天然¶
　　　荆渚偶作¶
<pb:KR4c0109_SBCK_009-1b>¶
無味吟詩即把經竟&KR0005;疎野訪誰行身依江寺庭無&KR0035;¶
山繞天涯路有兵竹瓦雨聲漂永日紙窗燈熖照殘更¶
徔容一覺清涼夢歸到龍潭埽石枰¶
　　　城中晚夏思山¶
葛衣沾汗功雖健紙扇摇風力甚卑苦熱恨無行脚處¶
微涼喜到立秋時竹軒静看蜘蛛掛莎徑閑聽蟋蟀移¶
天外有山歸即是豈同逰子暮何之¶
　　　憶舊山¶
誰請衰羸住北州七年魂㫁舊山丘心清檻底瀟湘月¶
骨冷禅中太華秋高節未聞馴虎豹片言何以傲王侯¶
應湏脱洒孤峯去始是分明個剃頭¶
<pb:KR4c0109_SBCK_009-2a>¶
　　　寄骵休¶
南州歸去為尋醫病色應除是舊時久别莫忘廬阜約¶
&KR0077;来湏有洞庭詩金陵往&KR0010;同窺井峴首前秋共讀碑¶
兩處山河見興廢相思更切卧雲期¶
　　　過陸鴻漸舊居(陸生自有傳于井石又云/行坐誦佛書故有此句)¶
椘客西来過舊居讀碑尋傳見終初佯狂未必輕儒業¶
高尚何妨誦佛書種竹㟁香連菡萏煑茶泉影落蟾蜍¶
如今若更生来此知有何人贈白驢(時太守/贈白驢)¶
　　　寄懷鍾陵舊逰因寄知己¶
洪井僧来説舊逰西江東岸是城樓昔年淹跡因王化¶
長日凭欄看水流貞觀上人栖&KR0035;石陳陶處士在林丘¶
<pb:KR4c0109_SBCK_009-2b>¶
終拖老病重尋去得到匡廬死便休¶
　　　遣懷¶
病膓休洗老休醫七十䏻饒百&KR0010;期不死任還蓬島客¶
無生自有雪山師浮雲聚散堪&KR0028;慮明月相逢好展眉¶
既兆未萌閒酌度不知中抱自尋思¶
　　　懐武陵因寄幕中韓先輩何徔事¶
武陵嘉致迹多幽每見圖經恨白頭溪浪碧通何處去¶
桃花紅過郡前流嘗聞相幕鴛鴻　日向神仙洞府逰¶
鑿井耕田人在否如今天子正徵搜¶
　　　贈樊䖏士¶
小子聲名天下知滿簪霜雪白麻衣誰&KR0005;一著争先後¶
<pb:KR4c0109_SBCK_009-3a>¶
共向長安定是非有路未曽謀日用無貪終不亂天機¶
閒尋道士過仙觀賭得黄庭兩卷歸¶
　　　荆渚逢禅友¶
澤國相逢話一宵雲山偶别隔前朝社思匡岳無宗炳¶
詩憶揚州有鮑昭晨野黍離春漠漠水天星燦夜迢迢¶
閒吟莫忘傳心祖曽立堦前雪到腰¶
　　　送僧歸洛中¶
赤日彤霞照晚坡東州道路興如何蝉離椘柳鳴猶少¶
葉到嵩雲落漸多海内自為閒去住&KR0028;頭誰問舊經過¶
丁寕與訪春山寺白樂天真在也麽¶
　　　道林寓居¶
<pb:KR4c0109_SBCK_009-3b>¶
秋泉一片&KR0035;千株暮汲寒燒外有餘青嶂者邊来已熟¶
紅塵那畔去應疎風騷未肯忘雕琢瀟灑無妨更剃除¶
即問沃州開士僻愛禽憐駿意如何¶
　　　僊掌¶
峭形寒倚夕陽天毛女蓮花翠影連雲外自為高出手¶
人間誰合闘揮拳鶴抛青漢来岩檜僧隔黄河望頂烟¶
晴露紅霞長滿掌只應栖託是神僊¶
　　　中秋月¶
空碧無雲露濕衣群星光外湧清規東樓莫碍漸高影¶
四海待看當午時還許分明吟皓魄肯教幽暗取丹枝¶
可憐半夜婵娟影正對五侯殘酒池¶
<pb:KR4c0109_SBCK_009-4a>¶
　　　送禪者逰南岳¶
忽隨南棹去潯陽誰住江邊&KR0035;下房塵夢是非都覺了¶
野雲心地更何妨漸臨瀑布聽猿思&KR0077;背岣嶁看鴈行¶
想到中峰上層寺石窗秋霽見瀟湘¶
　　　聞道林諸友嘗茶因有寄¶
旗槍冉冉綠叢圓穀雨初晴呌杜鵑摘帶岳華蒸曉露¶
碾和松粉煑春泉高人夢惜藏岩&KR0187;白硾封題寄火前¶
應念苦吟耽睡起不堪無過夕陽天¶
　　　&KR0005;歸舊山留别錯公¶
舊峰前昨下来時白石叢叢問紫薇章句不堪歌有道¶
溪山只合退無機雲含暖態晴猶在鶴養閒神晝不飛¶
<pb:KR4c0109_SBCK_009-4b>¶
欲去更思過丈室二年頻此挹清暉¶
　　　聞尚顔上人剏居有寄¶
麓山南面橘洲西别搆新齋與竹齊野客已聞&KR0005;鶴贈¶
江僧未説有詩題窗臨杳靄寒千嶂枕遍潺湲月一溪¶
可想乍移吟榻䖏松隂冷濕壁新泥¶
　　　庚午&KR0010;九日作¶
門底秋苔嫩似藍此中消息興何堪亂離偷過九月九¶
頭尾筭来三月三雲影半晴開夢澤菊花微暖傍江潭¶
故人今日在不在胡雁背風飛向南¶
　　　逢進士沈彬¶
欲話趨時首重搔因君倍惜剃頭刀千般貴在䏻過逹¶
<pb:KR4c0109_SBCK_009-5a>¶
一片心閒不那高山叠好雲藏玉鳥海翻狂浪隔金鰲¶
時應記得長安事曽向文塲屬思勞¶
　　　聞王員外新恩有寄¶
欲退無因貴逼来少儀官美右丞才青袍早訪淹花幕¶
霜简方聞謝柏臺金諾静宜資講誦玉山寒稱奉罇罍¶
西峰有客思相賀門隔瀟湘雪未開¶
　　　秋夕言懐寄所知¶
休問&KR0041;莊材不材孤燈影共傍寒&KR0069;忘詮話道心甘死¶
候體論詩口&KR0180;開窗外風濤連建業夢中雲木憶天台¶
相疎&KR0077;是相知分誰訝經年一度来¶
　　　答禅者¶
<pb:KR4c0109_SBCK_009-5b>¶
五老峰前相遇時兩無言語只揚眉南宗北祖皆如此¶
天上人間更問誰山衲静披雲片片銕刀涼削鬂絲絲¶
閒吟莫學湯&KR0025;事抛&KR0077;袈裟負本師¶
　　　寄尚顔(公受徐州薛尚書見知)¶
莫向孤峯道息機有人偷眼羡吾師滿身光化年前寵¶
幾軸開平&KR0010;&KR0187;詩北闕故人隨䘮亂南山舊寺在參差¶
清吟但憶徐方政應恨當時不見時¶
　　　梓栗杖送人¶
禪家何物贈分襟只有天台杖一尋拄去客歸青洛逺¶
采来僧入白雲深逰山曽把探龍穴出世期&KR0005;指佛心¶
此日江邊贈君後&KR0077;携笻竹向東林¶
<pb:KR4c0109_SBCK_009-6a>¶
　　　寄朗陵二禪友¶
瀟湘曽宿話詩評荆椘連秋阻野情金錫罷逰雙鬂白¶
鐵盂終守一齋清篇章老欲齊高手風月閒思到極精¶
南望山門石何處滄浪雲夢浸天横¶
　　　燈¶
幽光耿耿草堂空窗隔飛蛾恨不通紅燼自凝清夜朶¶
赤心長謝碧紗籠雲藏水國城臺&KR0187;雨閉松門殿塔中¶
金屋玉堂開照睡豈知螢雪有深功¶
　　　寄金陵幕中李郎中¶
龍門支派富才䏻年少飛翔便大鵬久待尊罍臨鉄瓮¶
又徔幢節鎮金陵精神一隻秋空鶴騷雅千尋夏井冰¶
<pb:KR4c0109_SBCK_009-6b>¶
長憶相招宿華館數宵忘寢盡寒燈¶
　　　寄韓蜕秀才¶
松門高不似侯門蘚徑鞋踪觸處分逺事即為無害鳥¶
多閒便是有情雲那憂寵辱来驚我且寄風騷去敵君¶
知伴李膺琴酒外絳紗閒卷共論文¶
　　　湘中春興¶
雨歇江明苑&KR0035;乾物妍時泰恣逰盤更無輕翠勝楊柳¶
盡覺濃華在牡丹終日去還抛寂寞遶池廽&KR0077;凭欄杆¶
紅芳片片由青帝忍向西園看落殘¶
　　　送錯公栖公南逰¶
洪偃湯休道不殊高颿共載興何俱北京䘮亂離丹鳳¶
<pb:KR4c0109_SBCK_009-7a>¶
南國煙花入鷓鴣明月團圓臨桂水白雲重叠起蒼梧¶
威儀本是朝天士蹔向遼荒住得無¶
　　　寄南嶽諸道友¶
南望衡陽積瘴開去年曽&KR0191;雪逰囬謾為椘客蹉跎過¶
&KR0077;是邊鴻的當来乳竇孤明含海日石橋危滑長春苔¶
終尋十八高人去共坐蒼崕養聖胎¶
　　　送韓蜕秀才赴舉¶
槐花館馹莫塵昏此去分明吏部孫才氣合居科第首¶
風流幸是薦紳門春和洛水清無浪雪洗髙峰碧㫁根¶
堪想都人齊指&KR0039;列仙相次上崑崙¶
　　　溪居寓言¶
<pb:KR4c0109_SBCK_009-7b>¶
秋蔬數壠傍潺湲頗覺生涯異俗緣詩興難窮花草外¶
野情何限水雲邊蟲聲遶屋無人語月影當松有鶴眠¶
寄向東溪老樵道莫摧丹桂博青錢¶
　　　遣懷¶
詩病相兼老病深世醫徒更費千金餘生豈必虚抛擲¶
未死何妨樂詠吟流水不廽休歎息白雲無跡莫追尋¶
閒身自有閒消處黄葉清風蝉一林¶
　　　自湘中&KR0005;入蜀留别諸友¶
巾舄初隨入蜀舡風帆吼過洞庭烟七千里路到何處¶
十二峰雲更那邊巫女暮歸林淅&KR0377;巴猿吟㫁月婵娟¶
来年五月峨嵋雪坐看消融滿錦川¶
<pb:KR4c0109_SBCK_009-8a>¶
　　　寄匡阜諸公¶
松頭柏頂碧森森虚檻寒吹夏景深静社可追長往跡¶
白蓮難問久修心山圍四面&KR0138;容寺月到中宵始滿林¶
争學忘言住幽勝吾師遺集盡清吟¶
峰前林下東西寺地角天涯来往僧泉月浄流閒世界¶
杉松深鏁晝香燈争無大士重修社合有諸賢更服膺¶
曽寄隣房掛瓶錫雨聞簷溜解春冰¶
　　　送人入蜀¶
何必閒吟蜀道難知君心出嶮巇間尋常秋泛江陵去¶
容易春浮錦水還兩面碧懸神女峽幾重青入丈人山¶
文君酒市逢初雪滿貰新沽洗旅顔¶
<pb:KR4c0109_SBCK_009-8b>¶
　　　酬廬山張處士¶
髪枯身老任浮沈&KR0180;泥秋風更役吟新事向人堪結舌¶
舊詩開卷但傷心苔床卧憶泉聲繞麻履行思&KR0035;影深¶
終謝柴桑與彭澤醉逰　訪入東林¶
　　　寄峴山道人¶
鳳門高對鹿門青往&KR0010;經過恨未平辨鼎上人方話道¶
卧龍丞相忽追兵爐峰已負重廽計華岳終懸未去情¶
聞説東周天子聖㑹揺金錫&KR0077;西行¶
　　　送王處士逰蜀¶
又掛寒帆向錦川木蘭舟裏過殘年自修姹姹爐中物¶
擬作飄飄水上僊三峽浪喧明月夜萬州山到夕陽天¶
<pb:KR4c0109_SBCK_009-9a>¶
来年的有荆南信廽札應緘十色箋¶
　　　懷金陵李推官僧自牧¶
秣陵長憶共吟逰儒釋風騷盡上流蓮幕少年輕謝眺¶
雪山真子鄙湯休也應有作懷清苦莫謂無心過白頭¶
欲附别来千萬意病身初起向殘秋¶
　　　寄尋萍公¶
聞在湓城多寄住隨時談笑混塵埃孤峰忽憶便歸去¶
浮世要看還下来萬頃野煙春雨㫁九條寒浪晚窗開¶
虎溪橋上龍潭寺曽此相尋&KR0191;雪廽¶
　　　得李推官近寄懷¶
荆門前嵗使乎囬求得星郎近制来連日借吟終不已¶
<pb:KR4c0109_SBCK_009-9b>¶
一燈忘寢又重開秋風漫作牽情賦春草真爲入夢才¶
堪笑陳宫諸狎客當時空有個追陪¶
　　　對菊¶
蝶醉蜂狂半折時冷烟清露壓離披欲傾琥珀盃浮爾¶
好把茱萸朶配伊孔雀毛衣應者是鳳凰金翠更無之¶
何因栽向僧園裏門外重陽過不知¶
　　　憶東林因送二生歸¶
好向東林度此生半天山脚寺門平紅霞嶂底潺潺色¶
清夜房前瑟瑟聲偶别十年成瞬息欲来千里阻刀兵¶
可憐二子同歸去南國烟花路好行¶
　　　渚宫西城池上居¶
<pb:KR4c0109_SBCK_009-10a>¶
城東移錫住城西綠繞春波引杖藜翡翠滿身衣有異¶
鷺鷥通體格非低風揺柳眼開煙小暖逼蘭芽出土齊¶
猶有幽深不相似剡溪乘棹入耶溪¶
　　　中秋夕愴懷寄荆幕孫郎中¶
白蓮香散沼痕乾綠篠隂濃蘚地寒年老寄居思隐切¶
夜涼留客話時難行僧盡去雲山逺賓雁同来澤國寛¶
時謝孔璋操檄外每將空病問衰殘¶
　　　酬湘幕徐員外見寄¶
東海儒宗事業全氷稜孤峭&KR0011;神仙詩同李賀精通鬼¶
文擬劉軻妙入禅珠履早曽&KR0025;相府玳簪今又别賓筵¶
篇章幾謝傳西椘空想雄風度十年¶
<pb:KR4c0109_SBCK_009-10b>¶
　　　寄蜀國廣濟大師¶
氷壓霜壇律格清三千傳授盡門生禅心静入空無跡¶
詩句閒搜寂有聲滿國繁華徒自樂兩朝更變未曽驚¶
終思相約岷峨去不得携笻一路行¶
　　　答獻上人卷¶
衲衣禅客袖篇章江上相尋共感傷秦甸亂来栖白沒¶
苎山空後皎然亡清留島月秋凝露苦寄巴猿夜呌霜¶
珍重南宗好才子&KR0069;心&KR1121;目外無妨¶
　　　寄武陵貫微上人二首¶
知泛滄浪棹未還西峯房鏁夜潺潺春陪相府逰仙洞¶
雪共賓寮對柱山詩裏幾添新菡萏衲痕應换舊斕斑¶
<pb:KR4c0109_SBCK_009-11a>¶
莫忘一句曹溪妙堪塞孫孫騁度&KR0028;¶
吳頭東面椘西邊雲接蒼梧水浸天兩地别離身已老¶
一言相合道休傳風騷妙欲凌春草蹤跡閒思繞岳蓮¶
不是傲他名利世吾師本在雪山巔¶
　　　懷體休上人¶
仲宣樓上望重湖君到瀟湘得健無病遇何人分藥餌¶
詩逢誰子論功夫杉蘿寺裏尋秋早橘柚洲邊度日晡¶
許送自身歸華岳待来朝暮拂瓶盂¶
　　　招湖上兄弟¶
去&KR0010;得君消息在兩憑人信過重湖忍貪風月當年少¶
不寄音書慰老夫藥鼎近聞傳祕訣詩門曽説擁寒爐¶
<pb:KR4c0109_SBCK_009-11b>¶
漢江江路西来便好傍扁舟訪我無¶
　　　江居寄&KR0028;中知己¶
多病多慵漢水邊流年不覺已皤然舊栽花地添黄竹¶
新　盆池换白蓮雪月未忘招逺客雲山終待去安禅¶
八行書札君休問不似風騷寄一篇¶
　　　中秋十五夜寄人¶
高河瑟瑟轉金盤噴露吹光逆凭欄四海魚龍精魄冷¶
五山鸞鶴骨毛寒今宵盡向圓時望後夜誰當缺處看¶
何事清光與蟾&KR0567;&KR0077;教才子少留難¶
　　　謝人自鍾陵寄紙筆¶
故人猶憶苦吟勞所惠何殊金錯刀霜雪翦裁新剡硾¶
<pb:KR4c0109_SBCK_009-12a>¶
鋒鋩管束本宣毫知君倒篋情何厚借我臨池價斗高¶
詞客分張看欲盡不堪来處隔秋濤¶
　　　移居西湖作二首¶
火雲陽熖欲燒空小檻幽窗想舊峰白汗此時流枕簟¶
清風何處動杉松殘更正好眠涼月逺寺俄聞報曉鐘¶
只待秋聲滌心地衲衣新洗健形容¶
官園&KR0035;影晝隂隂咫尺清涼莫浣心桃李别教人主掌¶
烟花不稱我　尋蜩螗晚噪風枝稳翡翠閒眠宿處深¶
争似出塵地行止東林苔徑入西林¶
　　　看金陵圖¶
六朝圖畫&KR0062;争多最是陳宫計數訛若愛蒼生似歌舞¶
<pb:KR4c0109_SBCK_009-12b>¶
隋皇自合恥干戈¶
　　　寄南嶽岳泰禅師¶
江頭黙想坐禅峰白石山前萬丈空山下獵人應不到¶
雪深花鹿在菴中¶
　　　片雲¶
水底分明天上雲可憐形影似我身何妨舒作&KR0025;龍勢¶
一雨吹消萬里塵¶
　　　寄清溪道者¶
萬重千叠紅霞嶂夜燭朝香白石龕常寄溪窗凭危檻¶
看經影落古龍潭¶
　　　病中勉送小師往清涼山禮大聖¶
<pb:KR4c0109_SBCK_009-13a>¶
豐衣足食處莫住聖迹靈踪好遍尋忽遇文殊開慧眼¶
他年應記老師心¶
　　　謝人惠拄杖¶
何處雲根采得来黒龍狂欲作風雷知師念我形骸老¶
教把經行拄綠苔¶
　　　送楚雲上人往南岳刺血冩法華經¶
剝皮刺血誠何苦欲冩靈山九㑹文十指&KR0377;乾終七軸¶
後來求法更無君¶
　　　送胎髪筆寄仁公¶
内惟胎髪外秋毫綠玉新裁管束牢老病手疼無那爾¶
&KR0077;資年少冩風騷¶
<pb:KR4c0109_SBCK_009-13b>¶
　　　謝西川曇域大師玉筯篆書¶
玉筯真文久不興李斯傳到李陽氷正愁千載無来者¶
果見僧中有個僧¶
　　　偶作寄王秘書¶
七&KR0093;湘水秋深夜五字河橋日暮時借問秘書郎此意¶
静弹高詠有誰知¶
　　　謝人惠紙¶
烘焙幾工成曉雪輕明百幅叠春氷何消才子題詩外¶
分與能書貝葉僧¶
　　　答文勝大師清桂書¶
&KR0138;把文章干聖主便承恩澤换禅衣應嫌六祖傳空衲¶
<pb:KR4c0109_SBCK_009-14a>¶
只向曹溪永息機¶
　　　寄懷曾口寺文英大師¶
著紫袈裟名已貴吟紅菡蓞價兼高秋風曽憶西逰䖏¶
門對平湖滿白濤¶
　　　懷道林寺道友¶
四絶堂前萬木秋碧參差影壓江流閒思宋杜題詩板¶
一月凭欄到夜休¶
　　　放鶴放猿絶句四首上辭主人¶
華亭来復去芝田丹頂霜毛性可憐縱與乘軒終悞主¶
不如還放&KR0077;遼天¶
堪憶春雲十二峰野桃山杏摘香紅王孫可念愁金鏁¶
<pb:KR4c0109_SBCK_009-14b>¶
縱放斷膓明月中¶
　　　放鷺鷥¶
白蘋紅蓼碧江涯日暖雙雙立睡時願揭金籠放歸去¶
&KR0077;隨沙鶴闘輕&KR0093;¶
　　　放鸚鵡¶
隴西蒼巘結巢高本為無人識翠毛今日籠中强言語¶
乞歸天外啄含桃¶
白蓮集卷第九¶
