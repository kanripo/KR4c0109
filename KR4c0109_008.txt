# -*- mode: mandoku-view; -*-
#+TITLE: 白蓮集
#+DATE: 2015-09-11 08:38:34.976036
#+PROPERTY: ID KR4c0109
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0449-008白蓮集-卷第八.
<pb:KR4c0109_SBCK_008-1a>¶
白蓮集卷第八¶
　　　　　　　　廬　岳　僧　齊　己　撰¶
　　　湘中寓居春日感懷¶
江禽野獸兩堪傷避射驚弹合自忙頭角任多無獬豸¶
羽毛雖衆讓鴛鴦落苔紅小櫻桃熟侵井青纎燕麦長¶
吟把離騷憶前事汨羅春恨撼殘陽¶
　　　瀟湘¶
寒清健碧逺相含珠媚根源在極南流古遞今空作島¶
逗山冲壁自為潭遷来賈誼愁無限謫過靈均恨不堪¶
畢竟輸他老漁叟綠簔青竹釣濃藍¶
　　　寄友生¶
<pb:KR4c0109_SBCK_008-1b>¶
風騷情味近如何門底寒流屋裏莎曽摘園蔬留我宿¶
共吟江月看鴻過時危苦恨無收拾道妙深誇有琢磨¶
涼夜欹眠應得夢平生心肺似君多¶
　　　酬答退上人¶
&KR0161;髩三分白二分一生蹤跡出人群嵩丘夢憶諸峰雪¶
衡岳禅依五寺雲青衲幾臨高瀑濯苦吟曽許斷猿聞¶
荒村殘臘相逢夜月滿鴻夛楚水濆¶
　　　山中春懷¶
心魂役役不曽歸萬象相牽向極微所得或憂逢郢刃¶
凡言皆欲奪天機逰深晚谷香充鼻坐苦春松粉滿衣¶
何物不為狼藉境桃花和雨落霏霏¶
<pb:KR4c0109_SBCK_008-2a>¶
　　　寄鄭谷郎中¶
上國誰傳消息過醉眠醒坐對嵯峨身離道士衣裳少¶
筆答禅師句偈多南㟁郡鐘涼度枕西齋竹露冷沾莎¶
還應笑我降心外惹得詩魔助佛魔¶
　　　寄萍鄉唐禀正字¶
新書聲價滿皇都高卧林中更起無春興酒香熏肺腑¶
夜吟雲氣濕髭&KR0161;同登水閣僧皆别共上魚船鶴亦孤¶
長憶前年送行處洞門殘日照菖蒲¶
　　　秋夕書懷¶
涼多夜永擁山袍片石閒欹不覺勞蟋蟀繞床無夢寐¶
梧桐滿地有蕭騷平生樂道心常切五字逢人價合高¶
<pb:KR4c0109_SBCK_008-2b>¶
破落西窗向殘月露聲如雨滴蓬蒿¶
　　　亂後經西山寺¶
松燒寺破是刀兵谷變陵遷事可驚雲&KR0187;乍逢新住主¶
石邊重認舊題名閒臨菡萏荒池坐亂&KR0191;鴛鴦破瓦行¶
欲伴髙僧重結社此身無計捨前程¶
　　　題梁賢巽公房¶
吳王廟側有高房&KR0277;影南軒日正長吹苑野風桃葉碧¶
壓畦春露菜花黄懸燈向後惟&KR1121;黙凭案前頭即&KR0261;茫¶
知有虎溪歸夢切寺門松折社僧亾¶
　　　塘上閒作¶
閒行閒坐藉莎煙此興堪思二古賢陶靖節居彭澤畔¶
<pb:KR4c0109_SBCK_008-3a>¶
賀知章在鏡湖邊鴛鴦著對能飛綉菡萏成群不語仙¶
形影騰騰夕陽裏數峰危翠滴漁船¶
　　　江上望逺山寄鄭谷郎中(公時退居仰山)¶
危碧層層映水天半垂岡壠下民田王維愛甚難抛畫¶
支遁高多不惜錢巨石盡含金玉器亂峰閒鏁楝梁煙¶
秦争漢奪空勞力&KR0077;是巢由得稳眠¶
　　　送人自蜀廽南逰¶
錦水東浮情尚鬰湘波南泛思何長蜀魂巴狖悲殘夜¶
越鳥燕鴻呌夕陽烟月幾般爲客路林泉四絶是吾鄉¶
尋幽必有僧相指宋杜題詩近舊房¶
　　　寄无願上人¶
<pb:KR4c0109_SBCK_008-3b>¶
六十八去七十&KR0010;與師年鬂不争多誰言生死無消處¶
還有修行那得何閑事安䏻窮好惡故人堪憶舊&KR0052;過¶
㑹歸原上焚身後一陣&KR0069;飛也任他¶
　　　懐瀟湘即事寄友人¶
浸野淫空淡蕩和十年隣住聽漁歌城臨逺棹浮煙泊¶
寺近閑人泛月過㟁引綠蕪春雨細汀連斑竹晚風多¶
可憐千古懐沙處還有魚龍弄白波¶
　　　謝橘洲人寄橘¶
洞庭栽種似瀟湘綠繞人家帶夕陽霜裛露蒸千&KR0035;熟¶
浪廽風撼一洲香洪崖遣後名何逺陸績懷来事更長¶
藏贮待供賓客好石榴宜稱映舟光¶
<pb:KR4c0109_SBCK_008-4a>¶
　　　自貽¶
心中身外更何猜坐石看雲養聖胎名在好詩誰逐去¶
跡依閒處自歸來時添瀑布新瓶水旋换㫋檀舊印&KR0069;¶
晴出寺門驚往事古松千尺半蒼苔¶
　　　寄益上人¶
長想尋君道路遥亂山霜後火新燒近聞移住鄰衡岳¶
幾度題詩上石橋古木傳聲連峭壁一燈懸影過中宵¶
風騷味薄誰相愛欹枕常多夢鮑昭¶
　　　行次宜春寄湘西諸友¶
幸無名利路相迷雙履尋山上柏梯衣鉢祖辭梅嶺外¶
香燈社别橘洲西雲中石壁青侵漢&KR0035;下苔錢綠繞溪¶
<pb:KR4c0109_SBCK_008-4b>¶
我愛逺逰君愛住此心他約與誰携¶
　　　送略禅者歸南岳¶
林下鐘殘又拂衣錫聲還獨向南飛千峰冷截&KR1121;鴻處¶
一徑險通禅客歸青石上行苔片片古杉邊宿雨霏霏¶
勞生有願應囬首忍著無心與物違¶
　　　寄知己¶
已得浮生到老閒且&KR0005;新句擬&KR0007;&KR0028;自知清興来無盡¶
誰道淳風去不還三百正聲傳世後五千真理在人間¶
此心終待相逢説時復登樓看莫山¶
　　　寄吳拾遺¶
新作&KR0005;誰推重輕皎然評&KR0187;見權衡非無苦到難搜處¶
<pb:KR4c0109_SBCK_008-5a>¶
合有清垂不朽名疎雨晚冲蓮葉响亂蝉涼抱檜梢鳴¶
野橋閒背殘陽立翻憶蘇卿送子卿¶
　　　春晴感興¶
連旬隂翳曉来晴水滿圓塘照日明㟁草短長邊過客¶
江花紅白裡啼鶯野無征&KR0062;時堪望山有樓臺暖好行¶
桑柘依依禾黍綠可憐歸去是張衡¶
　　　謝道友拄杖¶
翦自南岩瀑布邊寒光七尺乳珠連持来未入塵埃路¶
乞與應憐老病年欹影夜歸青石澗卓痕秋過綠苔錢¶
他時携上嵩峰頂把倚長松看洛川¶
　　　東林寄别修睦上人¶
<pb:KR4c0109_SBCK_008-5b>¶
行心乞得見秋風雙履難留更住蹤紅葉正多離社客¶
白雲無限向嵩峰囊中自欠詩千首身外誰知事幾重¶
此别不知為後約年華相似逼衰容¶
　　　夏日原西避暑寄吟友¶
熱煙疎竹古原西日日乘涼此杖藜閒處雨聲隨霹&KR0748;¶
旱田人望隔虹霓蝉依獨&KR0035;乾吟苦鳥憶平川渴過齊¶
別有相招好泉石瑞花瑶草盡堪携¶
　　　懷匡阜¶
荆川連&KR0010;滯逰方拄杖塵封六尺光洗面有香思石溜¶
&KR1121;心無撓憶山牀閒機但媿時機速静論湏慚世論長¶
昨夜分明夢歸去薜蘿幽徑繞禅房¶
<pb:KR4c0109_SBCK_008-6a>¶
　　　静坐¶
繩床欹坐任崩頺雙眼醒醒閉復開日月更無間裏過¶
風騷時有静中来天真自得生難捨世幻論驚死不廽¶
何處堪投此踪跡水邊　去上髙臺¶
　　　寄湘中諸友¶
碧雲诸友盡黄眸石&KR0039;花飛更说無嵐翠濕衣松接院¶
芙蓉薫面寺臨湖沃洲高卧心何僻匡社長禅興亦孤¶
争似椘王文物國金鏕紫綬讓前途¶
　　　答无願上人書¶
鄭生驅蹇峴山囬傳得安公好信来千里阻修俱老骨¶
八行重叠慰寒&KR0069;春殘桃李猶開户雪滿杉松始上臺¶
<pb:KR4c0109_SBCK_008-6b>¶
必有南逰山水興漢江平稳好浮杯¶
　　　送㣧公歸閩¶
西朝歸去見髙情應戀香燈近聖明&KR0028;令莫疑非馬辨¶
道安還跨赤驢行充齋野店蔬無味洒笠平原雪有聲¶
忍惜文章便閒得看他趨競取時名¶
　　　感時¶
忽忽枕前蝴蝶夢悠悠覺後利名塵無窮今日明朝事¶
有限生来死去人終與狐狸為窟穴謾師龜鶴養精神¶
可憐顔子能消息虚室坐忘心最真¶
　　　湖上逸人¶
澹蕩光中翡翠飛田田初出柳絲絲吟㳂綠島時逢鶴¶
<pb:KR4c0109_SBCK_008-7a>¶
醉泛清波或見龜七澤釣師應識我中原逐鹿不知誰¶
秋風水寺僧相近一徑蘆花到竹籬¶
　　　懐巴陵¶
垂白堪思大亂前薄逰曽駐洞庭邊尋僧古寺沿沙㟁¶
倚杖殘陽落水天蘭芷蔫菸騷客廟烟波晴閣釣師舡¶
此時欲買君山住懶就商人乞個錢¶
　　　渚宫謝楊秀才自嵩山相訪¶
嵩峰有客逺相尋塵滿麻衣袖苦吟花盡草長方閉户¶
道孤身老正傷心紅堆落日雲千仭碧撼涼風竹一林¶
惆悵雅聲消歇去喜君聊此暫披襟¶
　　　荆門寄沈彬¶
<pb:KR4c0109_SBCK_008-7b>¶
罷趣明聖&KR0180;徔知鶴氅褵褷遂性披道有静君堪託迹¶
詩無賢子擬傳誰松聲白石邊行止日影紅霞裏夢思¶
珍重兩篇千里達去年江上雪飛時¶
　　　讀隂符經¶
繞窗風竹骨輕安閒借隂符仰卧看絶利一源真有謂¶
空勞萬卷是無端清虚可保昇雲易嗜欲終知入聖難¶
三要洞開何用閉高臺時去凭欄杆¶
　　　寄吳國知舊¶
淮甸當年憶旅逰衲衣㯶笠外何求城中古巷尋詩客¶
橋上殘陽背酒樓晴色水雲天合影晚聲名利市争頭¶
可憐王化融融裏惆悵無僧似惠休¶
<pb:KR4c0109_SBCK_008-8a>¶
　　　移居¶
上台言任養疎愚乞與西城水滿湖吹榻好風終日有¶
趣涼閒客片時無檀欒翠擁清蝉在菡萏紅殘白鳥孤¶
欲問存思搜抉妙幾聨詩什敵三都¶
　　　喜彬上人逺見訪¶
高吟欲&KR0071;沃洲師千里相尋問課虚殘臘江山行盡處¶
滿衣風雪刲閒居携来律韻清何甚趣入幽微㫖不疎¶
莫惜天機細搥琢他時終可擬芙蕖¶
　　　荆州新秋寺居冩懷詩五首上南平王¶
竹如翡翠侵&KR0277;影苔學琉璃布地紋髙卧更應無此樂¶
逺逰何必愛他雲閒聽謝眺吟爲政静看蕭何坐致君¶
<pb:KR4c0109_SBCK_008-8b>¶
只恐老身衰朽速他年不得頌鴻勲¶
井梧黄落暮蝉清久駐金臺但暗驚事佛未憐諸弟子¶
譚空争動上公卿合歸鳥外藏幽跡敢向人前認好名¶
滿印白檀燈一盞可䏻酬謝得聰明¶
金湯&KR0187;面境何求寳殿東邊院最幽栽種已添新竹影¶
畫圖兼列逺山秋形容豈合親公子章句争堪狎士流¶
虚負岷峨老僧約年年雪水下汀洲¶
漢江西㟁蜀江東六稔安禅教化中託迹幸將王粲别¶
歸心寕與子山同尊罍豈識曹&KR0153;酒賓坐還親宋玉風¶
又見去年三五夕一輪寒魄破烟空¶
石龕閒鏁舊居峰何事膺門&KR0010;月重五七詩中叨見過¶
<pb:KR4c0109_SBCK_008-9a>¶
三千客外許疎慵迎涼蟋蟀喧閒思積雨莓苔沒屐踪¶
㑹待英雄啟金口&KR0077;教擔錫入雲松¶
　　　送李秀才歸湘中¶
詞客携文訪病夫因吟送别憶湘湖寒消浦溆催鴻雁¶
暖入溪山養鷓鴣僧向月中尋岳麓雲&KR0025;城上去蒼梧¶
君歸爲問峰前寺舊住松房鎖在無¶
　　　寄呉國西供奉¶
别来相憶夢多迷君住東朝我椘西瑶闕合陪龜象位¶
春山休記鷓鴣啼承恩位與千官别應制才&KR0005;十子齊¶
幾笑逺公慵送客殷勤只到寺前溪¶
　　　謝人惠端溪硯¶
<pb:KR4c0109_SBCK_008-9b>¶
端人鑿斷碧雲潯善價争教惜萬金礱琢己曽經敏手¶
研磨終見透堅心安排得主難移動舍貯隨時任淺深¶
保重更求裝鈿匣閒&KR0005;濡染寄知音¶
　　　送吳先輩赴京¶
烟霄已遂明經第江漢重来問苦吟託興偶憑風月逺¶
忘機終在寂寥深千篇未聽常徒口一字湏防作者心¶
此日與君聊話後老身難約更相尋¶
　　　和西蜀可準大師逺寄之什¶
莫知何路去追攀空想人間出世間杜口已同居士室¶
傳心休問祖師山禅中不住方爲定說處無生始是閒¶
珍重希音逺相寄亂峰西望叠孱顔¶
<pb:KR4c0109_SBCK_008-10a>¶
　　　荆門暮冬與節公話别¶
漳河湘岸柳&KR0271;頭離别相逢四十秋我憶黄梅夢南國¶
君懷明主去東周幾程霜雪經殘臘何處封疆過舊逰¶
好及春風承帝澤莫忘衰朽卧林丘¶
　　　賀孫支使郎中遷居¶
别認公侯禮上才築金何翅舊燕臺地連東閣横頭買¶
門對西園正面開不隔紅塵趨棨㦸只拖珠履赴尊罍¶
應逢明月清霜夜閒鎖笙歌宴此来¶
　　　庭際新移松竹¶
三莖瘦竹兩株松瑟瑟翛翛韵且同抱節乍離新澗雪¶
盤根逺别舊林風&KR0010;寒相倚無塵地䕃影分明有月中¶
<pb:KR4c0109_SBCK_008-10b>¶
更待陽和信催促碧梢青杪看凌空¶
　　　荆門寄題禅月大師影堂¶
澤國聞師泥日後蜀王全禮葬餘&KR0069;白蓮塔向青泉鏁¶
禅月堂臨錦水開西岳千篇傳古律(大師著西岳集三/十卷盛傳於世)¶
南宗一卷印靈臺不堪隻履還西去葱嶺如今無使廽¶
　　　賀雪¶
上清凝結下乾坤為瑞為祥表致君日月影徔光外過¶
山河影向静中分歌揚郢路誰同聽聲洒梁園客共聞¶
堪想畫堂&KR0277;捲次輕隨舞袖正紛紛¶
　　　荆州寄貫微上人¶
舊齋休憶對松&KR0028;各在王侯顧遇間命服已沾天渥澤¶
<pb:KR4c0109_SBCK_008-11a>¶
衲衣猶擁祖斕斑相思莫捄燒心火留滯難移壓腦山¶
得失兩途俱不是笑他髙卧碧孱顔¶
　　　送休師歸長沙寕覲¶
高堂親老本師存多難長懸兩處魂已説&KR0062;塵消漢口¶
便隨征棹别荆門晴吟野濶無耕地晚宿灣深有釣村¶
他日更思衰老否七年相伴琢詩言¶
　　　江上夏日¶
無處清隂似剡溪火雲奇崛倚空齊千山冷叠湖光外¶
一扇涼揺椘色西碧樹影疎風易㫁綠蕪平逺日難低¶
故園舊寺臨湘水斑竹煙深越鳥啼¶
　　　渚宫春日因懷有作¶
<pb:KR4c0109_SBCK_008-11b>¶
舊業&KR0035;連湘&KR0035;逺家山雲與岳雲平僧来已説無畊釣¶
鴈去那知有弟兄客思莫牽蝴蝶夢鄉心自憶鷓鴣聲¶
沙頭南望堪膓㫁誰把歸舟載我行¶
　　　松化為石(近聞金華山/古松化為石)¶
盤根幾聳翠岩前&KR0077;偃凌雲化至堅乍結精華齊永刼¶
不隨凋變已千年逢賢必用鎸辭立遇聖終&KR0005;刻印傳¶
肯似荆山鑿餘者蘚封頑滯卧嵐煙¶
　　　寄澧陽呉使君¶
南客西来話使君涔陽風雨變行春四隣畊釣趨仁政¶
千里煙花壓路塵去獸未勝除狡吏還珠争似復逋民¶
紅蘭浦暖携才子爛醉連題賦白蘋¶
<pb:KR4c0109_SBCK_008-12a>¶
　　　湘江送客¶
湘江秋色湛如氷椘客離懷暮不勝千里碧雲聞塞雁¶
幾程青草見巴陵寒濤響叠晨征擄㟁葦藂明夜泊燈¶
鸚鵡洲邊若廽首為思前事一捫膺¶
　　　暮逰岳麓寺¶
寺樓高出碧崖棱城裏誰知在上層初雪灑来喬木暝¶
逺禽飛過大江澄閒消不睡憐長夜静照無言謝一燈¶
囬首何邊是空地四村桑麥遍丘陵¶
　　　林下留别道友¶
住亦無依去是閒何心終戀此林間片雲孤鶴東西路¶
四海九州多少山静坐趂涼移&KR0035;影興隨題處著苔斑¶
<pb:KR4c0109_SBCK_008-12b>¶
秋来洗浣行衣了還爾鄰僧舊竹闗¶
　　　道林寺居寄岳麓禅師二首¶
門前石路徹中峰&KR0035;影泉聲在半空尋去未應勞上下¶
往来殊已倦西東髭根盡白孤雪並心迹全忘片月同¶
長憶高窗夏天裏古松青檜午時風¶
山袍不稱下紅塵各是閒居島外身兩處烟霞門寂寂¶
一般苔蘚石磷磷禅&KR0028;悟後寕疑物詩格&KR0007;来不傍人¶
月照經行更誰見露華松粉&KR0039;衣巾¶
　　　亂後江西遇孫魴舊居因寄¶
舊逰重到倍悲涼吟憶同人倚寺廧何處莫蝉喧逆旅¶
此中山鳥噪垂楊寰區有主權兵器風月無人掌桂香¶
<pb:KR4c0109_SBCK_008-13a>¶
欲寄此心空北望寒鴻天末失歸行¶
　　　宜春江上寄仰山長老二首¶
水隔孤城城隔山水邊時望憶師閒清泉白石中峰上¶
落日半空栖鳥還雲影觸衣分朶朶雨聲吹磬散潺潺¶
傳心莫學羅浮去後輩思量待扣闗¶
雨晴天半碧光流影倒殘陽濕郡樓絶頂有人經刼在¶
浮生無客暫時逰窗開萬壑春泉亂塔鏁孤燈萬木稠¶
欲為吾師拂衣去白雲紅葉又新秋¶
　　　螢¶
透牕穿竹住還移萬䫫俱閒始見伊難把寸光藏暗室¶
自持孤影助明時空庭散逐金風起亂葉争投玉露垂¶
<pb:KR4c0109_SBCK_008-13b>¶
後代儒生&KR0180;收拾夜深飛過讀書帷¶
　　　湘中送翁員外歸闕¶
舩滿琴書與酒杯清湘影裏片颿開人歸南國鄉園去¶
鴈逐西風日夜来天埶漸低分海&KR0035;山程欲盡見城臺¶
此身未别江邊寺猶看星郎奉詔囬¶
　　　寄居道林寺作¶
嵐濕南朝殿塔寒此中因淂謝塵寰已同庭&KR0035;千株老¶
未負溪雲一片閒石鏡舊逰臨皎潔岳蓮曾上徹孱顔¶
如今衰颯成多病黄葉風前晝掩&KR0028;¶
　　　沙鷗¶
暖傍漁舩睡不驚可憐孤潔似華亭晚来灣浦衝平碧¶
<pb:KR4c0109_SBCK_008-14a>¶
晴過汀洲拂淺青翡翠静中修羽翼鴛鴦閒處事儀形¶
何如飛入深宫去留與興亡作典經¶
　　　和翁員外題馬太師宅賈相公井¶
飛塵不敢下相干闇脈傍應潤牡丹心任短長投玉綆¶
底須三五映金盤神工舊制&KR0486;澄在天澤時加㶑灔寒¶
太傅欲旌前古事星郎屬思久憑欄¶
　　　看雲¶
何峰觸石濕苔錢便逐高風離瀑泉深處卧来真隐逸¶
上頭行去是神僊千尋有影滄江底萬里無踪碧落邊¶
長憶舊山青壁裏繞庵閒伴老僧禅¶
　　　對雪寄荆幕知己¶
<pb:KR4c0109_SBCK_008-14b>¶
猛埶微開萬里清月中看似日中明此時鷗鷺無人見¶
何處&KR0028;山有客行郢唱轉髙誰敢和巴歌相顧自銷聲¶
江齋卷箔含毫久應想梁王禮　經¶
　　　送相里秀才赴舉¶
兩上東堂不見春文明重去有誰親曽逢少海尊前客¶
舊是神僊㑹裏人已遂風雲催化羽&KR0077;&KR0005;雷電助燒鱗¶
明年自此登龍後囬首京門一路塵¶
　　　荆門疾中喜謝尊師自南岳來相里秀才自(京/至)¶
閒堂晝卧眼初開强起徐行繞砌苔鶴氅人徔衡岳至¶
鶉衣客自雒陽来坐聞隣&KR0035;栖幽鳥唫見江雲發早雷¶
西咲東逰此相别兩塗消息待誰囬¶
<pb:KR4c0109_SBCK_008-15a>¶
　　　吟興自述¶
前習都由未盡空生知頑學妙難窮一千首出悲哀外¶
五十年銷雪月中興去不妨歸静慮情来何止發真風¶
曾無一字千聲利豈媿操心負至公¶
　　　送謝尊師自南岳出入京¶
曽聽鹿鳴逢世亂因披羽服隐衡陽幾多事隔丹霄興¶
三十年成兩髩霜芝术未甘消勇氣風騷無那激剛膓¶
中朝舊有知音在可是悠悠入帝鄉¶
　　　送司空學士赴京¶
&KR0042;文初命下江邊難戀沙鷗與釣船藍綬乍稱新學士¶
白衫初脱舊神僊龍山送别風生路雞&KR0035;&KR0025;容雪&KR0039;筵¶
<pb:KR4c0109_SBCK_008-15b>¶
重謁往年金榜主便&KR0005;才術佐陶甄¶
白蓮集卷第八¶
