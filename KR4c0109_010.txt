# -*- mode: mandoku-view; -*-
#+TITLE: 白蓮集
#+DATE: 2015-09-11 08:38:35.063215
#+PROPERTY: ID KR4c0109
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0449-010白蓮集-卷第十.
<pb:KR4c0109_SBCK_010-1a>¶
白蓮集卷第十(雜歌行四十首/七言绝句四十一首)¶
　　　　　　　廬　岳　僧　齊　己　撰¶
　　　猛虎行¶
磨爾牙錯爾爪狐莫威兔莫狡飢来吞噬取膓飽横行¶
不怕日月星皇天產爾為生獰前村半夜聞吼聲何人¶
按劍燈熒熒¶
　　　西山叜¶
西山中多狼虎去&KR0010;傷兒復傷婦官家不問孤老身還¶
在前山山下住¶
　　　君子行¶
聖人不生麟龜何瑞梧桐不高鳳凰何止吾聞古之有¶
<pb:KR4c0109_SBCK_010-1b>¶
君子行藏以時進退求己榮必為天下榮恥必為天下¶
恥苟進不如此退不如此亦何必用虚偽之文章取榮¶
名而自美¶
　　　善哉行¶
大鵬刷翮謝溟渤青雲萬層高突出下視秋濤空渺漲¶
舊處魚龍皆細物人生在世何容易眼濁心昏信生死¶
願除嗜慾待身輕携手同尋列仙事¶
　　　日日曲¶
日日日東上日日日西没任是神仙客也湏成朽骨浮¶
雲滅復生芳草死還出不知千古萬古人葬向青山為¶
底物¶
<pb:KR4c0109_SBCK_010-2a>¶
　　　耕叟¶
春風吹簑衣暮雨滴箬笠夫婦畊共勞兒孫飢對泣田¶
園高且瘦賦税重復急官倉鼠雀群只待新租入¶
　　　苦熱行¶
離宫劃開赤帝怒喝起六龍奔日馭下土熬熬若煎煮¶
蒼生煌煌無處避火雲峥嶸焚泬㵳東皋老農膓欲焦¶
何當一雨蘇我苗為君擊壤歌帝堯¶
　　　苦寒行¶
氷峰撑空寒矗矗雲凝水凍埋海陸殺物之性傷人之¶
慾既不能　蒺䔧荆&KR0068;之根株又不䏻展鳳凰麒麟之¶
拳跼如此則何如為和煦為膏為雨自然天下之榮枯¶
<pb:KR4c0109_SBCK_010-2b>¶
融融于萬户¶
　　　春風曲¶
春風有何情旦暮来林園不問桃李主吹落紅無言¶
　　　城中懷山友¶
春城来往桃李碧艷暖紅香斷消息吾徒自有山中隣¶
白晝𠖇心坐嵐壁¶
　　　讀李賀歌集¶
赤水無精華荆山亦枯槁𤣥珠與虹玉燦燦李賀抱清¶
晨醉起臨春臺吳綾蜀錦胸襟開狂多兩手掀蓬萊珊¶
瑚掇盡空土堆¶
　　　風琴引¶
<pb:KR4c0109_SBCK_010-3a>¶
撥吳絲雕楚竹高託天風拂為曲一一宫商在素空鸞¶
鳴鳯語翹梧桐夜深天碧松風多孤窗寒夢驚流波愁¶
魂傍枕不肯去翻疑住處隣湘娥金風聲盡薰風發冷¶
泛虚堂韻難歇常恐𦗟多耳漸煩清音不絶知音絶¶
　　　夏雲曲¶
紅嵯峨爍晚波乖龍慵卧旱鬼多爞爞萬　壓天塹颺¶
雷電光空閃閃好雨不雨風不風徙倚穹蒼作岩險男¶
巫女覡更走魂焚香祝天天不聞天若聞必䏻使爾為¶
潤澤洗埃氛而又變之成五色捧日輪將以表唐堯虞¶
舜之明君¶
　　　讀李白集¶
<pb:KR4c0109_SBCK_010-3b>¶
竭雲濤刳巨鰲搜掊造化空牢牢𠖇心入海海神怖驪¶
龍不敢爲珠主人間物象不供取飽食逰神向𤣥圃鏘¶
金鏗玉千餘篇膾吞炙嚼人口傳湏知一一丈夫氣不¶
是綺羅男女言¶
　　　祈貞壇¶
玉甃瑶壇二三級學僊弟子參差入霓旌隊仗下不下¶
松檜森森天露濕殿前寒氣束香雲朝祈暮禱𤣥元君¶
茫茫俗骨醉更昏樓臺十二遥崑崙崑崙縱廣一萬二¶
千里中有五色雲霞五色水何當㫁欲便飛去不要九¶
轉神丹换精髓¶
　　　黄雀行¶
<pb:KR4c0109_SBCK_010-4a>¶
雙雙野田雀上下同飲啄暖去栖蓬蒿寒歸傍籬落殷¶
勤避羅網乍可遇鵬鶚鵬鶚雖不仁分明在寥廓¶
　　　石竹花¶
石竹花開照庭石紅鮮自禀離宫色一枝兩枝初笑風¶
猩猩血潑低低叢嘗嗟世眼無真鑒&KR0077;被丹青苦相䧟¶
誰為根尋造化功為君吐出平原膽白日當午方盛開¶
彤霞灼灼臨池臺繁香濃艶如未已粉蝶逰蜂狂欲死¶
　　　寄南岳白蓮道士(䏻扵長嘯)¶
猿猱休啼月皎皎蟋蟀不吟山悄悄大耳仙人滿頷須¶
醉倚長松一聲嘯¶
　　　古劍歌¶
<pb:KR4c0109_SBCK_010-4b>¶
古人手中鑄神物百煉百淬始提出今人不要强硎磨¶
蓮鍔星文未曾沒一弹一撫聞錚錚老龍影奪秋燈明¶
何時得遇英雄主用爾平治天下去¶
　　　湘妃廟¶
湘烟&KR0293;濛湘水急汀露凝紅裛蓮濕蒼梧雲疊九嶷深¶
二女魂飛江上立相携泣鳳蓋龍　追不及廟荒松朽¶
啼飛猩笋鞭迸出階基傾黄昏一㟁隂風起新月如眉¶
生濶水¶
　　　巫山高¶
巫山高巫女妖雨為暮兮雲為朝椘王憔悴魂欲消秋¶
猿嘷噑日將夕紅霞紫烟凝老壁千岩萬壑花皆坼但¶
<pb:KR4c0109_SBCK_010-5a>¶
恐芳菲無正色不知今古行人行幾人經此無秋情雲¶
深廟逺不可覔十二峰頭插天碧¶
　　　贈持法華經僧¶
衆人有口不說是即說非吾師有口何所爲蓮經七軸¶
六萬九千字日日夜夜終復始乍吟乍諷何悠揚風篁¶
古松含秋霜但恐天龍夜义乾闥衆㽬塞虚空耳皆聳¶
我聞念經功德緣舌根可等金剛堅他時刼火洞燃後¶
神光燦燦如紅蓮受持身心苟精潔尚䏻使煩惱大海¶
水枯竭魔王輪幢自摧折何況更如理行如理說¶
　　　刳膓龜¶
爾既䏻于靈應久存其生爾既䏻于瑞胡得迷其死刳¶
<pb:KR4c0109_SBCK_010-5b>¶
膓徒自屠曵尾復何累可憐濮水流一葉泛莊子¶
　　　贈岩居僧¶
石如麒麟岩作室秋壇漫壇浄于漆袈裟蓋頭心在無¶
黄猿白猿啼日日¶
　　　觀李璚處士畫海濤¶
巨鰲轉側長鰌翻狂濤顛浪高漫漫李瓊奪得造化本¶
都盧縮在秋毫端一揮一畫皆筋骨滉瀁崩騰大鯨¶
瓦仙搓擺　欲沉下頭應是驪龍窟昔年曾夢涉蓬瀛¶
唯聞撼動珊瑚聲今来正嘆陸沉久見君此畫思前程¶
千尋萬派功難測海門山小濤頭白今人錯認錢塘城¶
羅刹石底奔雷霆¶
<pb:KR4c0109_SBCK_010-6a>¶
　　　昇天行¶
身不沈骨不重驅青鸞駕白鳳幢蓋飄颻入冷空天風¶
瑟瑟星河動瑶闕參差阿母家樓臺戲閉凝彤霞五三¶
仙子乘龍車堂前碾爛蟠桃花囬首&KR0077;顧蓬山頂一㸃¶
濃嵐在深井¶
　　　還人卷¶
李白李賀遺機杼散在人間不知處聞君收在芙蓉江¶
日鬪鮫人織秋浦金梭軋軋文離離吳娃越女羞上機¶
鴛鴦浴烟鸞鳳飛澄江曉映餘霞輝仙人手持玉刀尺¶
寸寸酬君珠與璧裁作霞裳何處披紫皇殿裏深難覔¶
　　　輕薄行¶
<pb:KR4c0109_SBCK_010-6b>¶
玉鞭金蹬驊騮蹄横眉吐&KR0148;如虹霓五陵春暖芳草齊¶
笙歌到處花成泥日沈月上且鬪雞醉来莫问天高低¶
伯陽道德何唾咦仲尼禮樂徒卑栖¶
　　　浮雲行¶
大野有賢人大朝有聖君如何彼浮雲揜閉白日輪安¶
得東南風吹散八表外使之天下人共見堯眉彩¶
　　　煌煌京洛行¶
聖君垂衣裳蕩蕩若朝旭大觀無遺物四夷来率服清¶
晨廽北極紫氣蓋黄屋雙闕聳雙鰲九門如川凟梯山¶
航海至晝夜車相續我恐紅塵深變為黄河曲¶
　　　弔汨羅¶
<pb:KR4c0109_SBCK_010-7a>¶
落日倚闌干徘&KR0422;汨羅曲寃魂如可弔烟浪聲似哭我¶
欲考鼋鼉之心烹魚龍之腹爾既啖大夫之血食大夫¶
之肉千載之後猶斯暗伏將謂唐堯之尊還如荒悴之¶
君更有逐臣于焉葬魂得以縱其噬恣其吞¶
　　　贈念法華經僧¶
念念念兮入惡易念念念兮入善難念經念佛䏻一般¶
愛河竭處生波瀾言公少年真法器白晝不出夜不睡¶
心心緣經口緣字一空寥寥燈照地沉檀卷軸寳函盛¶
薝蔔香薰水精記空山木落古寺閒松枝鶴眠霜霰乾¶
牙根舌根氷滴寒珊瑚搥打紅琅玕但恐蓮花七朶一¶
時坼朶朶似君心地白又恐天風吹天花繽紛如雨飄¶
<pb:KR4c0109_SBCK_010-7b>¶
袈裟況聞此經甚微妙百千諸佛真秘要靈山説後始¶
傳来聞者雖多持者少更堪誦入陀羅尼唐音梵音相¶
雜時舜絃和雅薰風吹文王武王絃更悲如此争不遣¶
空碧中有龜来𦗟有鬼来聽亦使人間人聞者敬見者¶
敬自然心虚空性清浄此經真體即毗盧雪嶺白牛君¶
識無¶
　　　短歌寄皷山長老¶
雪峰雪峰髙且雄峩峩堆積青𠖇中六月赤日燒不鎔¶
飛禽瞥過人難通嘗聞中有白象王五百象子皆威光¶
行圍坐繞同一色森森影動㫋檀香于中一子最雄猛¶
稱尊獨踞虎山頂百千眷屬隂影身照曜吞我景我聞¶
<pb:KR4c0109_SBCK_010-8a>¶
岷國民皈依前王後王皆師資寕同梁武遇達摩過後¶
弹指空傷悲¶
　　　漁父¶
夜釣洞庭月朝醉巴陵寺&KR0077;歸君山下魚龍窟邊睡生¶
涯在何處白浪千萬里曾笑楚臣迷蒼黄汨羅水¶
　　　采蓮曲¶
越溪越女江蓮齊菡蓞雙婵娟嬉逰向何處采摘且同¶
舡浩唱發容與清波生漪漣時蓬島嶼泊幾共鴛鴦眠¶
襟袖既盈溢馨香亦相傳薄暮歸去来苎羅生碧煙¶
　　　啄木¶
啄木啄木鳴林響壑貪心既緣利觜斯鑿有朽百尺微¶
<pb:KR4c0109_SBCK_010-8b>¶
虫斯宅以啄去害啄更彌劇層崖豫章聳幹蒼蒼毋縦¶
爾啄殘我棟梁¶
　　　靈松歌¶
靈松靈松是何根株盤擗枝幹與群木殊世眼争知蒼¶
翠容薜蘿&KR0210;躰深䑃朧先秋瑟瑟生谷風青隂倒卓寒¶
潭中八月天威行肅煞萬木凋零向霜雪唯有此松髙¶
下枝一枝枝在無摧折癡凍頑氷如鐵堅重重鏁到槎¶
牙顛老鱗枯節相把捉踉蹡立在青崖前有時深洞興¶
雷雹飛電繞身光閃爍乍似蒼龍驚起時攫霧穿雲欲¶
騰躍夜深山月照高枝疎影細落莓苔磯千年朽枿罔¶
兩出一株寒韻鏘琉璃安得良工妙圖䑾冩將偃蹇埋¶
<pb:KR4c0109_SBCK_010-9a>¶
煙閣飛瀑聲中𢧐&KR0010;寒紅霞影裏擎蕭索¶
　　　蠧¶
螙不自螙而蠧于木蠧極木心以豐爾腹偶或成之胡¶
為朂人人而不貞由爾亂神螙兮螙兮可全其生無託¶
爾形霜松雪檉¶
　　　行路難¶
行路難君好看驚波不在黤黮間小人心&KR0187;藏崩湍七¶
盤九折寒崷崪翻車倒蓋尤堪出未似是非唇舌危闇¶
中潛毁平人骨君不見楚靈均千古沉寃湘水濱又不¶
見李太白一朝&KR0077;作江南客¶
　　　謝徽上人見惠二龍障子以短歌酬之¶
<pb:KR4c0109_SBCK_010-9b>¶
我見蘇州崑山金城中金城柱上有二龍老僧相傳道¶
是僧繇手尋常入海共龍闘又聞蜀國玉局觀有孫逼¶
跡盤屈身長八十尺逰人争看不敢近頭覬寒泉萬丈¶
碧近有五羊徽上人閒工小筆得意新畫龍不誇頭角¶
及&KR0161;鱗只求筋骨與精神徽上人真萟者惠我雙龍不¶
言價等閒不敢將懸掛恐似葉公好假龍及見真龍&KR0077;¶
驚怕¶
　　絶句四十二首¶
　　　送人往長沙¶
荆門歸路指湖南千里風颿興可諳好聽鷓鴣啼雨處¶
木蘭舟晚泊春潭¶
<pb:KR4c0109_SBCK_010-10a>¶
　　　偶題¶
時事&KR0180;言多忌諱野吟無主苦縱横君看三百篇章首¶
何處分明著姓名¶
　　　寄山中叟¶
清泉碧樹夏風涼紫蕨紅粳午爨香應笑晨持一盂苦¶
腥膻市裏呌家常¶
　　　贈琴客¶
曽携五老峰前過幾向雙松石上弹此境此聲誰更愛¶
掀天羯皷滿長安¶
　　　勉吟僧¶
千途萬轍亂真源白晝勞形夜斷魂忍著袈裟把名紙¶
<pb:KR4c0109_SBCK_010-10b>¶
學他低折五侯門¶
　　　送人歸華下¶
蓮華峰翠濕凝秋舊業園林在下頭好束詩書且歸去¶
而今不愛事風流¶
　　　夏日城中作二首¶
三面僧鄰一面廧更無風露可吹涼他年舍此歸何處¶
青壁紅霞裹石房¶
竹低莎淺雨濛濛小檻幽窗暑月中有境牽懷人不㑹¶
東林門外翠横空¶
　　　黙坐¶
燈引飛蛾拂熖迷露淋栖鶴壓枝低𠖇心坐睡蒲團稳¶
<pb:KR4c0109_SBCK_010-11a>¶
夢到天台過剡溪¶
　　　水邊行¶
身著袈裟手杖藤水邊行止不妨僧禽棲日落猶孤立¶
隔浪秋山千萬層¶
　　　寄鄭谷郎中¶
人間近遇風騷匠鳥外曾逢心印師除此二門無别妙¶
水邊松下獨尋思¶
　　　翡翠¶
水邊飛去青難辨竹裏歸来色一般磨吻鷹鸇莫相害¶
白鷗鴻鶴滿沙灘¶
　　　與節供奉大德逰京口寺留題¶
<pb:KR4c0109_SBCK_010-11b>¶
栁㟁晴緣十里来水邊精舍絶塵埃煑茶嘗橘興何極¶
直到殘陽未欲囬¶
　　　謝荆幕孫郎中見示樂府歌集二十八字¶
長吉才狂太白顛二公文陣勢横前誰言後代無高手¶
奪得秦王鞭鬼鞭¶
　　　謝隂符經勉送藏休上人二首¶
事遂鼎湖遺劍履時来渭水擲魚竿欲知賢聖存亡道¶
自向心機反覆看¶
一林霜雪未霑頭争遣藏休肯便休學盡世間難學事¶
始堪隨處任虚舟¶
<pb:KR4c0109_SBCK_010-12a>¶
　　　幽齋偶作¶
幽院纔容箇小庭疎篁低短不堪情春来猶頼隣僧𣗳¶
時引流鶯送好聲¶
　　　贈念法華經僧¶
萬境心隨一念平紅芙蓉折愛河清持經功力䏻如是¶
任駕白牛安稳行¶
　　　對菊¶
無艷無妖别有香栽多不為待重陽莫嫌醒眼相看過¶
&KR0077;是真心愛澹黄¶
　　　閉門¶
正是閉時争合閉大家開處不須開還防朗月清風夜¶
<pb:KR4c0109_SBCK_010-12b>¶
有箇詩人相訪来¶
　　　勉送吳國三五新戒歸¶
法王遺制付仁王難得難持刼數長努力只湏堅守䕶¶
三千八萬是垣墻¶
　　　夏日寄清溪道者¶
老病不能求藥餌朝昏祗是但焚燒不知誰為收&KR0069;骨¶
壘石栽松傍寺橋¶
　　　送惠空北逰¶
君向峴山逰聖境我將何以記多才丁寕墮淚碑前過¶
冩取斯文寄我來¶
　　　寄懷歸州馬判官¶
<pb:KR4c0109_SBCK_010-13a>¶
三年為倅興何長歸计應多事少忙又見秋風霜裛𣗳¶
滿山椒熟水雲香¶
　　　觀荷葉露珠¶
霏微曉露成珠顆宛轉田田未有風任器方圓性終在¶
不妨翻覆落池中¶
　　　苦熱懷玉泉寺寄仁上人¶
火雲如燒接蒼梧原野烟連大澤枯謾費葛衫葵扇力¶
争禁泉石潤肌膚¶
　　　觀盆池白蓮¶
素蕚金英歕露開倚風凝立獨徘徊應思㶑灧秋池底¶
更有歸天伴侣来¶
<pb:KR4c0109_SBCK_010-13b>¶
　　　折楊柳詞四首¶
鳳樓高映綠隂隂凝重多含雨露深莫謂一枝柔軟力¶
幾層牽破别離心¶
館娃宫畔响廊前依託吳王養翠烟劍去國亡臺殿毁¶
&KR0077;隨紅樹噪秋蝉¶
穠低似中陶潛酒軟極如傷宗玉風多謝將軍遶營種¶
翠中閑草𢧐旗紅¶
高僧愛惜&KR0210;江寺逰子傷殘露野橋争似著行垂上苑¶
碧桃紅杏對摇摇¶
　　　答長沙丁秀才¶
月月便車奔帝闕年年貢士過荆臺如何三度槐花落¶
<pb:KR4c0109_SBCK_010-14a>¶
未見故人携卷来¶
　　　戒小師¶
不肯吟詩不聽經禅宗異岳&KR0180;逰行他年白首當人問¶
　底言譚對後生¶
　　　題舊拄杖¶
親采匡廬瀑布西層崕懸壁更安梯携行三十年吟伴¶
未有詩人¶
　　　酬歐陽秀才卷¶
三十篇多十九章　聲風力撼疎篁不堪更有精搜處¶
誰見瀟瀟雨夜堂¶
　　　聞雁¶
<pb:KR4c0109_SBCK_010-14b>¶
瀟湘浦㬉全迷鶴還　川寒祗有鵰誰向孤舟憶兄弟¶
坐看蓮影度河橋¶
　　　送高麗二僧南逰¶
日邊鄉井别年深中國靈踪欲遍尋何處名山逢長老¶
分明認取祖師心¶
　　　謝猿皮¶
貴向獵師家買得携来乞與坐禅床不知摘月秋潭畔¶
曽對何人啼斷膓¶
　　　酬光上人¶
禅言難後到詩言坐石心同立月魂應記前秋㑹唫處¶
五更猶在老松根¶
<pb:KR4c0109_SBCK_010-15a>¶
　　　送僧歸日本¶
日東來向日西逰一鉢閒尋徧九州&KR0077;憶雞林本師寺¶
欲歸還待海風秋¶
　　　庚午&KR0010;十五夜對月¶
海澄空碧正團團吟想𤣥宗此夜寒玉兔有情應記得¶
西邊不見舊長安¶
白蓮集卷第十¶
<pb:KR4c0109_SBCK_010-15b>¶
¶
　　　　陳氏&KR0033;齋書解云唐僧齊己白蓮集十卷風¶
　　　　騷旨格一卷今兼得之為合璧矣元書北宋¶
　　　　刻傳世久湮滅首卷數字尚俟善本補完與¶
　　　　皎然貫休三集並傳嘉靖八年&KR0010;己丑金閶¶
　　　　後學栁僉志¶
