# -*- mode: mandoku-view; -*-
#+TITLE: 白蓮集
#+DATE: 2015-09-11 08:38:34.936243
#+PROPERTY: ID KR4c0109
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0449-007白蓮集-卷第七.
<pb:KR4c0109_SBCK_007-1a>¶
白蓮集卷第七¶
　　　　　　　　廬　岳　僧　齊　己　撰¶
　　　題東林十八賢貞堂¶
白藕花前舊影堂劉雷風骨畫龍章共輕天子諸侯貴¶
同愛吾師一法長陶令醉多招不得謝公心亂入無方¶
何人到此思高躅嵐黙苔痕滿粉牆(謝靈運欲入社逺大/師以其心亂&KR0077;之)¶
　　　題南岳般若寺¶
諸峯翠少中峯翠五寺名高此寺名石路險盤嵐靄滑¶
僧窗高倚泬㵳明凌空殿閣由天設遍地松杉是自生¶
更有上方難上處紫苔紅蘚逺峥嶸¶
　　　寄廬岳僧¶
<pb:KR4c0109_SBCK_007-1b>¶
一聞飛錫别區中飛入西南瀑布峰天際雪埋千片石¶
洞門冰折幾株松煙霞明媚栖心地苔蘚縈紆出世蹤¶
莫问江邊舊居寺火燒兵刼㫁秋鍾¶
　　　逰谷山寺¶
城裏尋常見碧&KR0994;水邊朝莫送歸僧数峰雲脚垂平地¶
一徑松聲徹上層寒澗不生浮世物隂崕尤積去年氷¶
此生有底難抛事時復携笻信歩登¶
　　　椘寺寒夜作¶
寒爐局促坐成勞黯澹燈光照二毛水寺閉来僧寂寂¶
雪風吹去雁嗷嗷江山積叠歸程逺魂夢穿㳂過處髙¶
畢竟忘言是吾道袈裟不稱揖蕭曹¶
<pb:KR4c0109_SBCK_007-2a>¶
　　　送太禅師歸南岳¶
石龕閒鏁白猿邊歸去程途半在舡林簇曉霜離水寺¶
路穿新燒入山泉已㝷嵐壁臨空盡&KR0077;看星辰向地懸¶
有興寄題紅葉上不妨收拾别為編¶
　　　山中寄凝密大師兄弟¶
一爐薪盡室空然萬象何妨在眼前時有興来還覔句¶
已無心去即安禅山門影落秋風&KR0035;水國光凝夕照天¶
借问荀家兄弟内八龍頭角讓誰先¶
　　　海棠花¶
繁于桃李盛于梅寒食旬前社後歸半月暄和留豔態¶
兩時風雨免傷摧人憐格異詩重賦蝶戀香多夜更来¶
<pb:KR4c0109_SBCK_007-2b>¶
尤得殘紅向春暮牡丹相&KR0071;發池臺¶
　　　題贈湘西龍安寺利禅師¶
頭白巳無行脚念自開荒寺住煙蘿門前路到瀟湘盡¶
石上雲歸岳麓多南祖衣盂曾禮謁東林泉月舊經過¶
閒来松外看城郭一片紅塵隔逝波¶
　　　寄文浩百法¶
當時六祖在黄梅五百人中眼獨開入室偈聞傳絶唱¶
升堂客謾恃多才鉄牛無用成貞角石女能生是聖胎¶
聞说欲抛經論去莫教惆悵&KR0077;空廻¶
　　　謝人寄詩集¶
所聞新事即戈矛欲去终疑是暗投逺客寄言還有在¶
<pb:KR4c0109_SBCK_007-3a>¶
此　&KR0005;謂惣無休千篇著述诚難得一字知音不易求¶
時入思量向何處月圓孤凭水邊樓¶
　　　謝元願上人逺檀溪集¶
白首蕭條居漢浦清吟編集號檀溪有人收拾應如玉¶
無主知音只似泥入理半筒黄葉句遣懐多擬碧雲題¶
猶能為我相思在千里封来夢澤西¶
　　　寄道林寺諸友¶
吟興終依異境長舊逰時入静思量江聲&KR0187;過東西寺¶
&KR0035;影中行上下方春色濕僧巾屨膩松花沾鶴骨毛香¶
老来何計重歸去千里重湖浪渺茫¶
　　　贈智滿三藏¶
<pb:KR4c0109_SBCK_007-3b>¶
灌頂清涼一滴通大毗盧藏遍虚空欲飛薝葡花無盡¶
湏待陁羅尼有功金杵力摧魔界黑水精光透夜燈紅¶
可堪東獻明天子命服新酹賛國風¶
　　　謝王先輩湘中囬惠示卷軸¶
少小即懷風雅情獨能遺象琢湻精不教霜雪侵&KR0007;鬂¶
便向雲霄换好名携去湘江聞皷瑟袖来緱嶺伴吹笙¶
多君百首貽衰颯畱把吟行访竺卿¶
　　　荆渚寄懐西蜀無染大師兄¶
大溈心付白崕前寳月分輝照蜀天聖主降情延北内¶
諸侯稽首问南禅清秋不動驪龍海紅日無私罔象川¶
欲聽吾宗舊山说地邊身老椘江邊¶
<pb:KR4c0109_SBCK_007-4a>¶
　　　谢武陵徐廵官逺&KR0009;五七字詩集¶
五字才将七字争為君聊敢试懸衡鼎湖菡萏摇金影¶
蓬島鸞凰舞翠聲還是靈龜巢得稳要湏仙子駕方行¶
兩編珍重遥相惠何日燈前盡此情¶
　　　重宿舊房與愚上人静话¶
曾此栖心過十冬今来瀟灑屬生公檀欒舊植青添翠¶
菡萏新栽白换紅北面城臨燈影合西隣壁近講聲通¶
不知門下趋　士何似當時石解空¶
　　　謝南平王賜山雞¶
五色文章&KR0011;彩鸞椘人羅得半摧殘金籠莫恨傷冠幘¶
玉粒湏慚剪羽翰孤立影危丹檻裏雙栖伴在白雲端¶
<pb:KR4c0109_SBCK_007-4b>¶
上台愛育通幽細&KR0077;放溪山去不難¶
　　　荆門病中雨後書懐寄幙中知己¶
病根翻作憶山勞一雨聊堪浣鬱陶心白未䏻忘水月¶
眼青猶得見秋毫蝉聲晚促枝枝急雲影晴分片片高¶
還憶赤松兄弟否别来應見鶴衣毛¶
　　　宿江寺¶
島僧留宿慰衰顔舊住何妨老未還身共錫聲離鳥外¶
迹同雲影過人間曾無夢入朝天路憶有詩題隔海山¶
珍重来晨渡江去九華青裏扣松&KR0028;¶
　　　謝貫微上人寄示古風今體四軸¶
四軸騷詞書八行捧吟肌骨遍清涼謾求龍&KR0035;能醫眼¶
<pb:KR4c0109_SBCK_007-5a>¶
休问圗澄學洗膓今體盡搜&KR0004;剖判古風湻鑿未&KR0007;黄¶
不知誰肯降文陣閟&KR0039;旌旗敵子房¶
　　　荆州貫休大師舊房¶
疎篁抽笋栁垂隂舊是休公種境吟入貢文儒来請益¶
出官卿相駐過尋右軍書畫神傳髓康樂文章夢授心¶
消得青城千嶂下白蓮標塔帝恩深¶
　　　寄谷山長老¶
逰遍名山祖遍尋&KR0077;来塵世渾光隂肯&KR0005;的的吾師意¶
擬付茫茫弟子心豈有虚空&KR0210;道眼不妨文字问知音¶
滄浪萬頃三更月天上何如水底深¶
　　　寄黄暉處士¶
<pb:KR4c0109_SBCK_007-5b>¶
&KR0041;氏藝傳黄士子獨聞相&KR0071;得名髙鋒鋩妙奪金雞距¶
纖利精分玉兎毫濡染只應親賦咏風流不稱近弓刀¶
何妨寄我臨池興忍使江淹役夢勞¶
　　　荆門勉懐寄道林寺諸友¶
榮枯得丧理昭然誰効離騷更问天生下便知真夢幻¶
老来何必歎流年清風不變诗應在明月無蹤道可傳¶
珍重匡廬沃州主披衣抛&KR0077;好林泉¶
　　　荅崔校書¶
雪色衫衣绝&KR0039;塵明知富貴是浮雲不隨喧滑迷貞性¶
何用潺湲洗汚聞北闕㑹抛紅駊騀東林社憶白氛氲¶
清吟有興頻相示欲答多慚蠧蝕文¶
<pb:KR4c0109_SBCK_007-6a>¶
　　　乞櫻桃¶
去年曽賦此花詩幾&KR0234;南園爛熟時嚼破紅香堪换骨¶
摘殘丹顆欲燒枝流鶯偷啄心應醉行客潛窺眼亦癡¶
聞说張筵就珠&KR0035;任&KR0025;攀折半離披¶
　　　寄南雅上人¶
曾得音書慰暮年相思多故信難傳清吟何處題紅葉¶
舊社空懐墮白蓮山水本同真&KR0208;向侯門剛有薄因緣¶
他時不得君招隐㑹逐南歸椘客船¶
　　　寄歐陽侍郎(時在嘉州饋遣)¶
又聞繁惣在嘉州職重身闲倚市樓大象影和山面落¶
兩江聲合郡前流棊輕國手知難敵詩是天才肯易酧¶
<pb:KR4c0109_SBCK_007-6b>¶
畢竟男兒自髙達徔来心不是悠悠¶
　　　與崔校書静話言懐¶
同年生在咸通裏事物為儒趣盡高我性已甘披&KR0221;衲¶
君心猶待脱藍&KR0129;霜髭曉幾臨銅鏡雪髩寒疎落剃刀¶
出世朝天俱未得不妨還往有風騷¶
　　　謝人惠拄杖¶
卭州靈境産修篁九節材應表九陽造化已能分尺度¶
保持争合與尋常幽林翦破清秋影髙手携来綠玉光¶
深谢魯儒憐潦倒欲教撑拄遶禅床¶
　　　謝秦府推官寄丹臺集¶
秦王手筆序丹臺不錯褒揚最上才鳳阙幾傳為匠碩¶
<pb:KR4c0109_SBCK_007-7a>¶
龍门曽用振風雷錢郎未竭精華去元白終存作者来¶
兩軸蚌胎驪頷耀枉臨禅室伴寒&KR0069;¶
　　　題畫鷺鷥兼简孫郎中¶
曽向滄江看不真&KR0077;因圗晝見精神何妨金粉資髙格¶
不用丹青&KR0039;此身蒲葉㟁長堪映帶荻花叢晚好相親¶
思量畫得勝籠得野性由来不戀人¶
　　　賀行軍太傅得白氏東林集¶
楽天歌詠有遺編留在東林伴白蓮百氏典墳隨喪亂¶
一家風雅獨完全常闻荆渚通侯論果遂呉都使者傳¶
仰賀斯文歸朗鑒永資聲政入薫&KR0246;¶
　　　韶陽微公¶
<pb:KR4c0109_SBCK_007-7b>¶
曲江晴影石千株吾子思歸夢㫁&KR0004;有信北来山叠叠¶
無言南去雨疎疎祖師門接園林路丞相家同井邑居¶
閒野老身留得否相招多是秀才書¶
　　　&KR0005;之匡廬過潯陽¶
颿過潯陽晚霽開西風北鴈似相催大孤浪後青堆沒¶
五老雲中翠叠来此路便堪歸水石何門更合向塵埃¶
逺公林下蓮池畔箇箇髙人盡有才¶
　　　寄湘幕王重書記¶
抛擲浟江舊釣磯日&KR0153;籌畫廢吟詩可能有事&KR0028;心後¶
得似無人識面時官好近闻加茜服藥靈曾说换霜髭¶
髙才直氣平生志除&KR0077;徒知即不知¶
<pb:KR4c0109_SBCK_007-8a>¶
　　　宿沈彬進士書院¶
相期只為話篇章&KR0191;雪曽来宿此房喧滑盡消城滿滴¶
窗扉初揜岳茶香舊山春暖生薇蕨大國塵昏懼殺傷¶
應有太平時節在寒宵未卧共思量¶
　　　静院¶
花院相重&KR0039;破苔誰心肯此話心&KR0069;好風時傍疎篁起¶
幽鳥晚&KR0025;何處来筆研興狂詩沈謝香燈魂㫁憶宗雷¶
浮生已問空王了急箭光隂一任催¶
　　　送白處士逰峨嵋¶
閒身誰道是覊逰西指峨嵋碧頂頭琴鶴幾程隨客棹¶
風霜何處宿龍湫尋僧石磴臨天井研藥秋崖倒瀑流¶
<pb:KR4c0109_SBCK_007-8b>¶
莫為寰瀛多事在客星相逐不逥休¶
　　　寄顧蟾處士(好于山水)¶
久聞為客過蒼梧休说移家歸鏡湖山水顛狂應盡在¶
髩毛凋落免貧無和僧搶入雲中峭帶鶴驅成澗底孤¶
春醉醒来有餘興因人乞與武陵圗¶
　　　懐金陵知舊¶
海門相别住荆門六度秋光兩髩根萬象倒心難蓋口¶
一生無事可傷魂石頭城外青山叠北固窗前白浪翻¶
盡是共逰題板處有谁惆悵拂苔痕¶
　　　驚秋¶
曉窗驚覺向秋風萬里心凝澹蕩中池影碎翻紅菡萏¶
<pb:KR4c0109_SBCK_007-9a>¶
井聲乾落綠梧桐破除閒事渾歸道銷耗勞生旋逐空¶
妖殺尤原狐兎意豈知邱壠是英雄¶
　　　聞沈彬赴吳都請辟¶
長訝髙眠得穩無果隨徵辟起江湖鴛鴦已列尊罍貴¶
鷗鶴休懷釣渚孤白首不妨扶漢祚清才何讓賦吳都¶
可能更憶相尋夜雪滿諸峰大一爐¶
　　　寄江夏仁公¶
寺閣髙連黄鶴樓簷前檻底大江流幾因秋霽澄空外¶
獨為詩情到上頭白日有餘閒送客紫衣何啻貴封侯¶
别来多少新吟也不寄南宗老比丘¶
　　　中春林下偶作¶
<pb:KR4c0109_SBCK_007-9b>¶
浄境無人可共携閒眠未起日光低浮生莫把還丹續¶
萬事須&KR0005;至理齊花在月明蝴蝶夢雨餘山綠杜鵑啼¶
何能向外求攀折岩桂枝條拂石梯¶
　　　送劉秀才歸桑水寕覲¶
歸和初喜戢戈矛乍捧鄉書感去留鴈序分飛離漢口¶
鴒原騫翥在鰲頭家隣紫塞仍千里路過黄河更幾州¶
應到髙堂問安後&KR0077;携文入帝京游¶
　　　寄曹松¶
舊製新題削復刊工夫過甚琢瑯玕藥中求見黄芽動¶
詩裏思聞白雪難扣寂頗同心在㝎鑿空何止髪冲冠¶
夜來月苦懷髙論數樹霜邊獨傍欄¶
<pb:KR4c0109_SBCK_007-10a>¶
　　　酧蜀國歐陽學士¶
因緣劉表駐經行又聽秋風墮葉聲鶴髪不堪言此世¶
峨嵋空約在他生已徔禅祖&KR0153;真性敢向詩家認好名¶
深愧故人憐潦倒毎傳仙語下南荆¶
　　　寄荆幕孫郎中¶
珠履風流憶富春三千鵷鷺讓精神詩工鑿破清求妙¶
道論研通白見貞四座共推操檄徤一家誰信買書貧¶
别來鄉國魂應㫁劍閣東西盡&KR0062;塵¶
　　　謝王詹事垂訪¶
鳥外孤峰未得歸人間觸䫫是無機方悲鹿軫栖江寺¶
忽訝軺車降竹扉王澤乍聞譚渙汗國風那得話&KR0007;微¶
<pb:KR4c0109_SBCK_007-10b>¶
應驚老病炎天裏枯骨肩横一衲衣¶
　　　題南平後園牡丹¶
暖披烟艷照西園翠幄朱欄䕶列仙玉帳笙歌留盡日¶
瑶䑓伴侶待歸天香多覺受風光剩紅重知含雨露偏¶
上客分明記開處明年開更勝今年¶
　　　和李書記¶
繁極全分青帝功開時獨占上春風呉姬舞雪非貞豔¶
漢后題詩是怨紅逺蝶戀香抛别苑野鶯銜得出深宫¶
君看萬態當筵處羞殺薔薇&KR0039;碎叢¶
　　　謝孫郎中寄示¶
一念禅餘味國風早因持論偶名公久傷琴䘮人亡後¶
<pb:KR4c0109_SBCK_007-11a>¶
忽有雲和雪唱同鎚琢静聞晜象外是非閒見寂寥中¶
時来日往緣真趣不覺秋江度塞鴻¶
　　　愛吟¶
正堪凝思揜禅扄又被詩魔惱竺卿偶凭窗扉徔落照¶
不眠風雪到殘更皎然未必迷前習支遁寕非悟後生¶
傳冩㑹逢精鑒者也應知是詠閒情¶
　　　寄懷東林寺匡白監事¶
南岳别來無後約東林歸住有前緣閒搜好句題紅葉¶
静斂雙眉對白蓮雁塔影分疎檜月虎溪聲合幾峰泉¶
修心若似伊耶舍傳記須添十九賢¶
　　　謝人惠十色花牋并碁子¶
<pb:KR4c0109_SBCK_007-11b>¶
陵州碁子浣花牋深媿携来自錦川海蚌琢成星落落¶
吳綾隐出鴈翩翩留防桂苑題詩客惜寄桃源敵手仙¶
捧受不堪思出處七千餘里劍門前¶
　　　夏日寓居寄友人¶
北逰兵阻復南還因寄荆州病揜&KR0028;日月坐銷江上寺¶
清涼魂斷剡中山披緇影迹堪藏拙出世身心合向閒¶
多謝扶風大君子相思時對寂寥間¶
　　　中秋十四日夜對月上南平主人¶
今宵前夕皆堪玩何必圓時始竭才空説輪中自天子¶
不知何處有樓臺終憂明夜雲&KR0210;&KR0077;且掃閒居坐看来¶
玉&KR0567;銀蟾似多意乍臨棠樹影徘&KR0422;¶
<pb:KR4c0109_SBCK_007-12a>¶
　　　謝人惠十才子圖¶
丹青妙冩十才人玉峭氷稜姑射神醉舞離披真鸑鷟¶
狂吟崩倒瑞麒麟翻騰造化山曽竭采掇珠璣海幾貧¶
猶得知音與圖畫草堂閒挂似相親¶
　　　荆門病中寄懷鄉人歐陽侍郎彬¶
谁㑹荆州一老夫夢勞神役憶匡廬碧雲雁影紛紛去¶
黄葉蝉聲漸漸無口澹莫分飡氣味身羸但覺病肌膚¶
可憐饌玉燒蘭者肯慰寒隈雪夜爐¶
　　　送譚三藏入京¶
阿闍&KR0058;與佛身同灌頂難施利濟功持呪力湏資運祚¶
度人心要似虚空東周路&KR0191;紅塵裏北極門瞻紫氣中¶
<pb:KR4c0109_SBCK_007-12b>¶
好進梵文沾帝澤&KR0077;歸天䇿繼真風三藏住椘國天䇿寺¶
　　　寄酬秦府高推官輦¶
天台衢岳舊曽尋閒憶留題白石林&KR0010;月己殘衰颯髩¶
風騷猶壮寂寥心緱山碧樹&KR0210;藏密丹穴紅霞揜映深¶
争得相逢一携手拂衣同去&KR0234;&KR0007;音¶
　　　叙懐寄髙推官¶
搜新編舊與誰評自向無聲認有聲己覺愛来多廢道¶
可堪傳去更沽名風松韻裏忘形坐霜月光中共影行¶
還勝御溝寒夜水狂吟衝尹甚傷情¶
　　　送朱侍御自雒陽歸閬州寍覲¶
尋常西望故園時幾䖏魂隨落照飛客路舊縈秦甸出¶
<pb:KR4c0109_SBCK_007-13a>¶
鄉程今繞漢陽歸已過巫峽沉青靄忽認峨嵋在翠微¶
徔此倚門休望斷交親喜换老萊衣¶
　　　貽惠暹上人¶
&KR0052;論功餘更業詩又扵難裏縱天機吳朝客見投文去¶
楚國僧迎著紫歸已得聲名先振俗不妨風雪更探微¶
金陵髙憶恩門在終挂雲颿重一飛¶
　　　酧西蜀廣濟大師見寄¶
猶得吾師&KR0071;頌聲百篇相愛寄南荆卷開錦水霞光爛¶
吟入峨嵋雪氣清椘外已甘推絶唱蜀中誰敢共懸衡¶
應懐無可同無本終向風騷作弟兄¶
　　　江寺春殘寄幕中知己二首¶
<pb:KR4c0109_SBCK_007-13b>¶
誰遣西来負岳雲自由歸去更何因山龕薜荔應殘雪¶
江寺玫瑰又度春早&KR0010;便師無學士臨年&KR0077;作有為人¶
何妨夜宴時相憶佯醉佯狂笑老身¶
社蓮慚與幕蓮同岳寺蕭條儉府雄冷淡獨開香火裏¶
殷妍行列綺羅中秋加玉露何傷白夜醉金缸不那紅¶
閒憶遺民此心地一般無染喻真空¶
　　　寄玉泉寶仁上人¶
往&KR0010;曽尋聖跡時樹邊三遶禮吾師敢瞻䕶法&KR0005;軍記¶
且喜焚香弟子知後㑹未期心的的前峰欲下歩遲遲¶
今来老劣難行甚空寂無緣但寄詩¶
　　　荆渚懐寄僧逹禅弟三首¶
<pb:KR4c0109_SBCK_007-14a>¶
電擊流年七十三齒衰氣沮竟何堪誰云有句傳天下¶
自愧無心寄嶺南曉漱氣嫌通市井晚烹香憶落雲潭¶
鄰峯道者還弹指蘚剥藤纒舊石龕¶
十五年前㑹虎溪白蓮齋後便来西干戈時變信雖絶¶
吳椘路長魂不迷黄葉喻曽同我悟碧雲情近與誰携¶
春殘相憶荆江岸一隻杜鵑頭上啼¶
鶴嶺僧来細語君依然髙尚迹難群自抛南岳三生石¶
長傍西山數片雲丹訪葛洪無舊竈詩尋靈觀有遺文¶
莫&KR0005;離别為相隔心似虚空幾處分¶
　　　寄孫魴秀才¶
郡樓東面市牆西顔子生涯竹屋低書案飛揚風落絮¶
<pb:KR4c0109_SBCK_007-14b>¶
地苔狼藉燕銜泥吟窗晚凭春篁密行徑斜穿夏菜齊¶
别後相思頻夢到二年同此賦閒題¶
　　　送李評事往宜春¶
蘭舟西去是通津名郡賢侯下禮頻山遍寺樓看仰岫¶
臺連城閣上宜春鴻心夜過鄉心亂雪韻朝飛句韻新¶
别有官榮身外趣月江松徑訪禅人¶
　　　中春感興¶
春風日日雨時時寒力潛徔暖&KR0020;衰一氣不言含有象¶
萬靈何處謝無私詩通物理行堪掇道合天機坐可窺¶
應是正人持造化盡驅幽細入爐鎚¶
　　　早鶯¶
<pb:KR4c0109_SBCK_007-15a>¶
何處經年絶好音暖風吹出囀喬林羽毛新刷陶潛菊¶
喉舌初調叔夜琴藏雨並棲紅杏密避人雙入綠楊深¶
曉来枝上千般語應共桃花説舊心¶
　　　酬尚顔上人¶
紫綬蒼髭百&KR0010;侵綠苔芳草繞堦深不妨好鳥喧髙卧¶
切忌閒人聒正吟魯鼎寂寥休辨口刼&KR0069;銷變莫宣心¶
還憐我有&KR1121;搜癖時把新詩過竹尋¶
　　　寄倪曙郎中¶
風雨冥冥春闇移紅殘綠滿海棠枝帝鄉久别江鄉住¶
椿筍何如櫻筍時海内擅名君作賦林間外學我為詩¶
近聞南國升南省應笑無機老病師¶
<pb:KR4c0109_SBCK_007-15b>¶
　　　喜得自牧上人書¶
吳都使者泛驚濤靈一傳書慰毳袍别興偶隨雲水逺¶
知音本自國風高身依閑淡中銷日髪向清涼處落刀¶
聞著括囊新集了擬教誰與序離騷¶
白蓮集卷第七¶
