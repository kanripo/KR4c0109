# -*- mode: mandoku-view -*-
#+TITLE: 白蓮集
#+DATE: 2015-09-23 10:19:02
#+PROPERTY: JUAN 7

¶
　　題東林十八賢真堂¶
白藕花前舊影堂劉雷風骨畫龍章共輕天子諸侯貴¶
同愛吾師一法長陶令醉多招不得謝公心亂入無方¶
何人到此思髙躅嵐㸃苔痕滿粉墻(謝靈運欲入社逺/大師以其心亂不)
(納/)
<pb:KR4c0109_WYG_007-1b>
　　題南岳般若寺¶
諸峯翠少中峰翠五寺名髙此寺名石路險盤嵐靄滑¶
僧牕髙倚泬寥眀凌空殿閣由天設遍地杉松是自生¶
更有上方難上處紫苔紅蘚遶崢嶸¶
　　寄廬岳僧<md:KR4c0109_SBCK_007-1b>¶一聞飛錫别區中深入西南瀑布峯天際雪埋千片石¶
洞門氷折幾株松烟霞明媚栖心地苔蘚縈紆出世蹤¶
莫問江邊舊居寺火燒兵刼斷秋鐘
<pb:KR4c0109_WYG_007-2a>
　　逰谷山寺¶
城裏尋常見碧稜水邊朝暮送歸僧數峯雲脚垂平地¶
一徑松聲徹上層寒澗不生浮世物隂崖猶積去年氷¶
此身有底難抛事時復携笻信步登¶
　　楚寺寒夜作¶
寒爐局促坐成勞暗淡燈光照二毛水寺閉來僧寂寂¶
雪風吹去鴈嗷嗷江山積疊歸程逺魂夢穿沿過處髙¶
畢竟忘言是吾道袈裟不稱揖蕭曹<md:KR4c0109_SBCK_007-2a>¶
<pb:KR4c0109_WYG_007-2b>
　　送太禪師歸南岳¶
石龕閑鏁白猿邊歸去程途半在船林簇曉霜離水寺¶
路穿新燒入山泉已尋嵐壁臨空盡却看星辰向地懸¶
有興寄題紅葉上不妨収拾别為編¶
　　山中寄凝宻大師兄弟¶
一爐薪盡室空然萬象何妨在眼前時有興來還覔句¶
已無心去即安禪山門影落秋風樹水國光凝夕照天¶
借問荀家兄弟内八龍頭角讓誰先
<pb:KR4c0109_WYG_007-3a>
　　海棠花¶
繁於桃李盛於梅寒食旬前社後開半月暄和留艶態¶
兩時風雨免傷摧人憐格異詩重賦蜨戀香多夜更來<md:KR4c0109_SBCK_007-2b>¶猶得殘紅向春暮牡丹相繼發池臺¶
　　題贈湘西龍安寺利禪師¶
頭白已無行脚念自開荒寺住煙蘿門前路到瀟湘盡¶
石上雲歸岳麓多南祖衣盂曾禮謁東林泉月舊經過¶
閑來松外看城郭一片紅塵隔逝波
<pb:KR4c0109_WYG_007-3b>
　　寄文浩百法¶(間欲擁毳參禪/)
當時六祖在黄梅五百人中眼獨開入室偈聞傳絶唱¶
昇堂客謾恃多才鐵牛無用成真角石女能生是聖胎¶
聞説欲抛經論去莫教惆悵却空迴¶
　　謝人寄新詩集¶
所聞新事即戈矛欲去終疑是暗投逺客寄言還有在<md:KR4c0109_SBCK_007-3a>¶此門將謂惣無休千篇著述誠難得一字知音不易求¶
時入思量向何處月圓孤凭水邊樓
<pb:KR4c0109_WYG_007-4a>
　　謝元願上人逺寄檀溪集¶
白首蕭條居漢浦清吟編集號檀溪有人収拾應如玉¶
無主知音只似泥入理半同黄葉句遣懐多擬碧雲題¶
猶能為我相思在千里封來夢澤西¶
　　寄道林寺諸友¶
吟興終依異境長舊逰時入靜思量江聲裏過東西寺¶
樹影中行上下方春色濕僧巾屨膩松花沾鶴骨毛香¶
老來何計重歸去千里重湖浪渺茫
<pb:KR4c0109_WYG_007-4b>
　　贈智滿三藏<md:KR4c0109_SBCK_007-3b>¶灌頂清涼一滴通大毘盧藏遍虚空欲飛薝蔔花無盡¶
須待陁羅尼有功金杵力摧魔界黑水精光透夜燈紅¶
可堪東獻眀天子命服新酬贊國風¶
　　謝王先輩湘中迴恵示巻軸¶
少小即懐風雅情獨能遺象琢淳精不教霜雪侵𤣥鬢¶
便向雲霄換好名携去湘江聞鼓瑟袖來緱嶺伴吹笙¶
多君百首貽衰颯留把吟行訪竺卿
<pb:KR4c0109_WYG_007-5a>
　　荆渚寄懐西蜀無染大師兄¶
大溈心付白崖前寶月分輝照蜀天聖主降情延北内¶
諸侯稽首問南禪清秋不動驪龍海紅日無私罔象川¶
欲聴吾宗舊山説地邊身老楚江邊<md:KR4c0109_SBCK_007-4a>¶　　謝武陵徐巡官逺寄五七字詩集¶
五字才將七字争為君聊敢試懸衡鼎湖菡萏揺金影¶
蓬島鸞凰舞翠聲還是靈龜巢得稳要須仙子駕方行¶
兩編珍重遥相惠何夕燈前盡此情
<pb:KR4c0109_WYG_007-5b>
　　重宿舊房與愚上人靜話¶
曾此栖心過十冬今來瀟灑屬生公檀欒舊植青添翠¶
菡萏新栽白換紅北面城臨燈影合西隣壁近講聲通¶
不知門下趨筵士何似當時石解空¶
　　謝南平王賜山鷄¶
五色文章類彩鸞楚人羅得半摧殘金籠莫恨傷冠幘¶
玉粒須慙剪羽翰孤立影危丹檻裏雙栖伴在白雲端<md:KR4c0109_SBCK_007-4b>¶上台愛育通幽細却放溪山去不難
<pb:KR4c0109_WYG_007-6a>
　　荆門病中雨後書懐寄幕中知已¶
病根翻作憶山勞一雨聊堪浣鬱陶心白未能忘水月¶
眼青猶得見秋毫蟬聲晚簇枝枝急雲影晴分片片髙¶
還憶赤松兄弟否别來應見鶴衣毛¶
　　宿江寺¶
島僧留宿慰衰顔舊住何妨老未還身共錫聲離鳥外¶
跡同雲影過人間曾無夢入朝天路憶有詩題隔海山¶
珍重來晨渡江去九華青裏扣松闗
<pb:KR4c0109_WYG_007-6b>
　　謝貫微上人寄示古風今體四軸¶
四軸騷詞書八行捧吟肌骨遍清涼謾求龍樹能醫眼<md:KR4c0109_SBCK_007-5a>¶休問圗澄學洗腸今體盡捜初剖判古風淳鑿未𤣥黄¶
不知誰肯降文陣闇㸃旌旗敵子房¶
　　荆州貫休大師舊房¶
疎篁抽笋栁垂隂舊是休公種境吟入貢文儒來請益¶
出官卿相駐過尋右軍書畫神傳髓康樂文章夢授心¶
銷得青城千嶂下白蓮標塔帝恩深
<pb:KR4c0109_WYG_007-7a>
　　寄谷山長老¶
逰遍名山祖遍尋却來塵世渾光隂肯將的的吾師意¶
擬付茫茫弟子心豈有虚空遮道眼不妨文字問知音¶
滄浪萬頃三更月天上何如水底深¶
　　寄黄暉處士<md:KR4c0109_SBCK_007-5b>¶蒙氏藝傳黄氏子獨聞相繼得名髙鋒鋩妙奪金雞距¶
纖利精分玉兎毫濡染只應親賦咏風流不稱近弓刀¶
何妨寄我臨池興忍使江淹役夢勞
<pb:KR4c0109_WYG_007-7b>
　　荆門勉懐寄道林寺諸友¶
榮枯得䘮理昭然誰效離騷更問天生下便知真夢幻¶
老來何必歎流年清風不變詩應在明月無蹤道可傳¶
珍重匡廬沃洲主拂衣抛却好林泉¶
　　答崔挍書¶
雪色衫衣絶㸃塵明知富貴是浮雲不隨喧滑迷真性¶
何用潺湲洗汚聞北闕㑹抛紅駊騀東林社憶白氛氲¶
清吟有興頻相示欲答多慙蠧蝕文<md:KR4c0109_SBCK_007-6a>¶
<pb:KR4c0109_WYG_007-8a>
　　乞櫻桃¶
去年曾賦此花詩幾聴南園爛熟時嚼破紅香堪換骨¶
摘&KR0714;丹顆欲燒枝流鶯偷啄心應醉行客潛窺眼亦癡¶
聞説張筵就珠樹任從攀折半離披¶
　　寄南雅上人¶
曾得音書慰暮年相思多故信難傳清吟何處題紅葉¶
舊社空懐墮白蓮山水本同真趣向侯門剛有薄因緣¶
他時不得君招隠㑹逐南歸楚客船
<pb:KR4c0109_WYG_007-8b>
　　寄歐陽侍郎(時在嘉川饋遣/)¶
又聞繁惣在嘉州職重身閑倚寺樓大象影和山面落¶
兩江聲合郡前流棊輕國手知難敵詩是天才肯易酬<md:KR4c0109_SBCK_007-6b>¶畢竟男兒自髙達從來心不是悠悠¶
　　與崔挍書靜話言懐¶
同年生在咸通裏事佛為儒趣盡髙我性已甘披祖衲¶
君心猶待脱藍袍霜髭曉幾臨銅鏡雪髩寒疎落剃刀¶
出世朝天俱未得不妨還往有風騷
<pb:KR4c0109_WYG_007-9a>
　　謝人恵拄杖¶
卭州靈境産修篁九節材應表九陽造化已能分尺度¶
保持爭合與尋常幽林剪破清秋影髙手携來緑玉光¶
深謝魯儒憐潦倒欲教撐拄遶禪床¶
　　謝秦府推官寄丹臺集¶
秦王手筆序丹臺不錯褒揚最上才鳳闕幾傳為匠石<md:KR4c0109_SBCK_007-7a>¶龍門曾用振風雷錢郎未竭精華去元白終存作者來¶
兩軸蚌胎驪頷耀枉臨禪室伴寒灰
<pb:KR4c0109_WYG_007-9b>
　　題畫鷺鷥兼簡孫郎中¶
曾向滄江看不真却因圗畫見精神何妨金粉資髙格¶
不用丹青㸃此身蒲葉岸長堪映帶荻花叢晚好相親¶
思量畫得勝籠得野性由来不戀人¶
　　賀行軍太傅得白氏東林集¶
樂天歌詠有遺編留在東林伴白蓮百氏典墳隨䘮亂¶
一家風雅獨完全常聞荆渚通侯論果遂吳都使者傳¶
仰賀斯文歸朗鑒永資聲政入薰絃
<pb:KR4c0109_WYG_007-10a>
　　韶陽㣲公<md:KR4c0109_SBCK_007-7b>¶曲江晴影石千株吾子思歸夢斷初有信北来山疊疊¶
無言南去雨疎疎祖師門接園林路丞相家同井邑居¶
閒野老身留得否相招多是秀才書¶
　　將之匡岳過潯陽¶
帆過潯陽晚霽開西風北鴈似相催大孤浪後青堆没¶
五老雲中翠疊来此路便堪歸水石何門更合向塵埃¶
逺公林下蓮池畔箇箇髙人盡有才
<pb:KR4c0109_WYG_007-10b>
　　寄湘幕王重書記¶
抛擲浟江舊釣磯日參籌畫廢吟詩可能有事闗心後¶
得似無人識面時官好近聞加茜服藥靈曾説換霜髭¶
髙才直氣平生志除却徒知即不知<md:KR4c0109_SBCK_007-8a>¶　　宿沈彬進士書院¶
相期只為話篇章踏雪曾来宿此房喧滑盡消城漏滴¶
窓扉初掩岳茶香舊山春暖生薇蕨大國塵昬懼殺傷¶
應有太平時節在寒宵未卧共思量
<pb:KR4c0109_WYG_007-11a>
　　靜院¶
花院相重㸃破苔誰心肯此話心灰好風時傍疎篁起¶
幽鳥晚從何處來筆硯興狂師沈謝香燈魂斷憶宗雷¶
浮生已問空王了箭急光隂一任催¶
　　送白處士逰峨嵋¶
閒身誰道是羈逰西指峨嵋碧頂頭琴鶴幾程隨客棹¶
風霜何處宿龍湫尋僧石磴臨天井斸藥秋崖倒瀑流<md:KR4c0109_SBCK_007-8b>¶莫為寰瀛多事在客星相逐不迴休
<pb:KR4c0109_WYG_007-11b>
　　寄顧蟾處士(好於山水/)¶
久聞為客過蒼梧休説携家歸鏡湖山水顛狂應盡在¶
鬚毛凋落免貧無和僧搶入雲中峭帶鶴驅成澗底孤¶
春醉醒來有餘興因人乞與武陵圗¶
　　懐金陵知舊¶
海門相别住荆門六度秋光兩鬢根萬象到心難盖口¶
一生無事可傷魂石頭城外青山疊北固窓前白浪翻¶
盡是共逰題板處有誰惆悵拂苔痕
<pb:KR4c0109_WYG_007-12a>
　　喜得自牧上人書
吳都使者泛驚濤靈一傳書慰毳袍别興偶隨雲水逺
知音本自國風髙身依閑淡中消日髪向清涼處落刀
聞著括囊新集了擬教誰與序離騷
　　驚秋¶
曉窓驚覺向秋風萬里心凝淡蕩中池影碎翻紅菡萏<md:KR4c0109_SBCK_007-9a>¶井聲乾落緑梧桐破除閑事渾歸道銷耗勞生旋逐空¶
妖殺九原狐兎意豈知丘隴是英雄
<pb:KR4c0109_WYG_007-12b>
　　聞沈彬赴吳都請辟¶
長訝髙眠得穏無果隨徵辟起江湖鴛鴦已列罇罍貴¶
鷗鶴休懐釣渚孤白首不妨扶漢祚清才何讓賦吳都¶
可能更憶相尋夜雪滿諸峯火一爐¶
　　寄江夏仁公¶
寺閣髙連黄鶴樓簷前檻底大江流幾因秋霽澄空外¶
獨為詩情到上頭白日有餘閑送客紫衣何啻貴封侯¶
别來多少新吟也不寄南宗老比丘
<pb:KR4c0109_WYG_007-13a>
　　中春林下偶作<md:KR4c0109_SBCK_007-9b>¶淨境無人可共携閑眠未起日光低浮生莫把還丹續¶
萬事須將至理齊花在月明蝴蝶夢雨餘山緑杜鵑啼¶
何能向外求攀折巖桂枝條拂石梯¶
　　送劉秀才歸桑水寧覲¶
歸和初喜戢戈矛乍捧鄉書感去留鴈序分飛離漢口¶
鴒原騫翥在鼇頭家隣紫塞仍千里路過黄河更幾州¶
應到髙堂問安後却携文入帝京逰
<pb:KR4c0109_WYG_007-13b>
　　寄曹松¶
舊制新題削復刋工夫過甚琢琅玕藥中求見黄芽易¶
詩裏思聞白雪難扣寂頗同心在定鑿空何止髪衝冠¶
夜來月苦懐髙論數樹霜邊獨傍欄<md:KR4c0109_SBCK_007-10a>¶　　酬蜀國歐陽學士¶
因緣劉表駐經行又聴西風墮葉聲鶴髪不堪言此世¶
峨嵋空約在他生已從禪祖參真性敢向詩家認好名¶
深愧故人憐潦倒每傳仙語下南荆
<pb:KR4c0109_WYG_007-14a>
　　寄荆慕孫郎中¶
珠履風流憶富春三千鵷鷺讓精神詩工鑿破清求妙¶
道論研通白見真四坐共推操檄健一家誰信買書貧¶
别來鄉國魂應斷劍閣東西盡戰塵¶
　　謝王詹事垂訪¶
鳥外孤峯未得歸人間觸類是無機方悲鹿軫栖江寺¶
忽訝軺車降竹扉王澤乍聞譚涣汗國風那得話𤣥㣲<md:KR4c0109_SBCK_007-10b>¶應驚老病炎天裏枯骨肩横一衲衣
<pb:KR4c0109_WYG_007-14b>
　　題南平後園牡丹¶
暖披煙艶照西園翠幄朱欄護列仙玉帳笙歌留盡日¶
瑶臺伴侣待歸天香多覺受風光剰紅重知含雨露偏¶
上客分眀記開處眀年開更勝今年¶
　　和李書記¶
繁極全分青帝功開時獨占上春風吳姬舞雪非真艶¶
漢后題詩是怨紅逺蜨戀香抛别苑野鸎銜得出深宫¶
君看萬態當筵處羞殺薔薇㸃碎叢
<pb:KR4c0109_WYG_007-15a>
　　謝孫郎中寄示¶
一念禪餘味國風早因持論偶名公久傷琴䘮人亡後<md:KR4c0109_SBCK_007-11a>¶忽有雲和雪唱同鎚琢靜聞罤象外是非閒見寂寥中¶
時來日往緣真趣不覺秋江度塞鴻¶
　　愛吟¶
正堪凝思掩禪扃又被詩魔惱竺卿偶凭窓扉從落照¶
不眠風雪到殘更皎然未必迷前習支遁寧非悟後生¶
傳寫㑹逢精鑒者也應知是咏閒情
<pb:KR4c0109_WYG_007-15b>
　　寄懐東林寺匡白監寺¶
南岳别来無後約東林歸住有前縁閑捜好句題紅葉¶
靜斂霜眉對白蓮鴈塔影分疎檜月虎溪聲合幾峰泉¶
修心若似伊耶舍傳記須添十九賢¶
　　謝人恵十色花牋并棊子<md:KR4c0109_SBCK_007-11b>¶陵州棊子浣花牋深愧携來自錦川海蚌琢成星落落¶
吳綾隠出鴈翩翩留防桂苑題詩客惜寄桃源敵手仙¶
捧受不堪思出處七千餘里劍門前
<pb:KR4c0109_WYG_007-16a>
　　夏日寓居寄友人¶
北逰兵阻復南還因寄荆州病掩闗日月坐銷江上寺¶
清涼魂斷剡中山披緇影跡堪藏拙出世身心合向閒¶
多謝扶風大君子相思時到寂寥間¶
　　中秋十四日夜對月上南平主人¶
今宵前夕皆堪玩何必圎時始竭才空説輪中有天子¶
不知何處有樓臺終憂眀夜雲遮却且埽閒居坐看來¶
玉兎銀蟾似多意乍臨棠樹影徘徊<md:KR4c0109_SBCK_007-12a>¶
<pb:KR4c0109_WYG_007-16b>
　　謝人恵十才子圗¶
丹青妙寫十才人玉峭氷稜姑射神醉舞離披真鸑鷟¶
狂吟崩倒瑞麒麟飜騰造化山曾竭採掇珠璣海幾貧¶
猶得知音與圗畫草堂閑挂似相親¶
　　荆門病中寄懐鄉人歐陽侍郎彬¶
誰㑹荆州一老夫夢勞神役憶匡廬碧雲鴈影紛紛去¶
黄葉蟬聲漸漸無口淡莫分飡氣味身羸但覺病肌膚¶
可憐饌玉燒蘭者肯慰寒偎雪夜爐
<pb:KR4c0109_WYG_007-17a>
　　送譚三藏入京¶
阿闍棃與佛身同灌頂難施利濟功持咒力須資運祚¶
度人心要似虚空東周路踏紅塵裏北極門瞻紫氣中<md:KR4c0109_SBCK_007-12b>¶好進梵文霑帝澤却歸天䇿繼真風(三藏住楚/國天䇿寺)¶
　　寄酬秦府髙推官輦¶
天台衡嶽舊曾尋閑憶留題白石林嵗月已殘衰颯鬢¶
風騷猶壯寂寥心緱山碧樹遮藏宻丹穴紅霞掩映深¶
爭得相逢一携手拂衣同去聴𤣥音
<pb:KR4c0109_WYG_007-17b>
　　叙懐寄髙推官¶
捜新編舊與誰平自向無聲認有聲已覺愛來多廢道¶
可堪傳去更沽名風松韻裏㤀形坐霜月光中共影行¶
還勝御溝寒夜水狂吟衝尹甚傷情¶
　　送朱侍御自洛陽歸閬州寧覲¶
尋常西望故園時幾處魂隨落照飛客路舊縈秦甸出<md:KR4c0109_SBCK_007-13a>¶鄉程今遶漢陽歸已過巫峽沉青靄忽認峨嵋在翠㣲¶
從此倚門休望斷交親喜換老萊衣
<pb:KR4c0109_WYG_007-18a>
　　貽恵暹上人¶
經論功餘更業詩又於難裏縱天機吳朝客見投文去¶
楚國僧迎著紫歸已得聲名先振俗不妨風雪更探㣲¶
金陵髙憶恩門在終挂雲帆重一飛¶
　　酬西蜀廣濟大師見寄¶
猶得吾師繼頌聲百篇相愛寄南荆巻開錦水霞光爛¶
吟入峨嵋雪氣清楚外已甘推絶唱蜀中誰敢共懸衡¶
應懐無可同無本終向風騷作弟兄
<pb:KR4c0109_WYG_007-18b>
　　江寺春殘寄幕中知已二首<md:KR4c0109_SBCK_007-13b>¶誰遣西來負岳雲自由歸去竟何因山龕薜荔應殘雪¶
江寺玫瑰又度春早嵗便師無學士臨年却作有為人¶
何妨夜醼時相憶佯醉佯狂笑老身¶
社蓮慚與幕蓮同岳寺蕭條儉府雄冷淡獨開香火裏¶
殷妍行列綺羅中秋加玉露何傷白夜醉金缸不䢷紅¶
閑憶遺民此心地一般無染喻真空¶
　　寄玉泉寶仁上人
<pb:KR4c0109_WYG_007-19a>
往嵗曾尋聖跡時樹邊三遶禮吾師敢望護法將軍記¶
且喜焚香弟子知後㑹未期心的的前峯欲下步遲遲¶
今來老劣難行甚空寂無緣但寄詩¶
　　荆渚感懐寄僧達禪弟三首<md:KR4c0109_SBCK_007-14a>¶電擊流年七十三齒衰氣沮竟何堪誰云有句傳天下¶
自媿無心繼嶺南曉潄氣嫌通市井晚烹香憶落雲潭¶
隣峯道者應彈指蘚剝藤纒舊石龕¶
十五年前㑹虎溪白蓮齊後便來西干戈時變信雖絶
<pb:KR4c0109_WYG_007-19b>
吳楚路長魂不迷黄葉喻曾同我悟碧雲情近與誰携¶
春殘相憶荆江岸一隻杜鵑頭上啼¶
鶴嶺僧來細話君依前髙尚跡難羣自抛南岳三生石¶
長傍西山數片雲丹訪葛洪無舊竈詩尋靈觀有遺文¶
莫將離别為相隔心似虛空幾處分¶
　　寄孫魴秀才¶
郡樓東面寺墻西顔子生涯竹屋低書案飛颺風落絮<md:KR4c0109_SBCK_007-14b>¶地苔狼籍燕銜泥吟窓晚凭春篁宻行徑斜穿夏菜齊
<pb:KR4c0109_WYG_007-20a>
别後相思頻夢到二年同此賦閑題¶
　　送李評事往宜春¶
蘭舟西去是通津名郡賢侯下禮頻山遍寺樓看仰岫¶
臺連城閣上宜春鴻心夜過鄉心亂雪韻朝飛句韻新¶
别有官榮身外趣月江松徑訪禪人¶
　　中春感興¶
春風日日雨時時寒力潛從暖勢衰一氣不言含有象¶
萬靈何處謝無私詩通物理行堪掇道合天機坐可窺
<pb:KR4c0109_WYG_007-20b>
應是正人持造化盡驅幽細入罏鎚¶
　　早鸎<md:KR4c0109_SBCK_007-15a>¶何處經年絶好音暖風催出囀喬林羽毛新刷陶潛菊¶
喉舌初調叔夜琴藏雨並栖紅杏密避人雙入綠楊深¶
曉來枝上千般語應共桃花説舊心¶
　　酬尚顔上人¶
紫綬蒼髭百嵗侵綠苔芳草遶堦深不妨好鳥喧髙卧¶
切忌閑人聒正吟魯鼎寂寥休辨口刼灰銷變莫宣心
<pb:KR4c0109_WYG_007-21a>
還憐我有㝠捜癖時把新詩過竹尋¶
　　寄倪曙郎中¶
風雨㝠㝠春闇移紅殘綠滿海棠枝帝鄉久别江鄉住¶
椿笋何如櫻笋時海内擅名君作賦林間外學我為詩¶
近聞南國升南省應笑無機老病師<md:KR4c0109_SBCK_007-15b>¶　
　
　
<pb:KR4c0109_WYG_007-21b>
　
　
　
　
　
　
　¶
　¶¶¶白蓮集巻七¶
<md:KR4c0109_SBCK_008-1a>¶
<pb:KR4c0109_WYG_008-1a>
欽定四庫全書
　白蓮集巻八¶
　　　　　　　　　　　　唐　釋齊已　撰
