# -*- mode: mandoku-view -*-
#+TITLE: 白蓮集
#+DATE: 2015-09-23 10:19:02
#+PROPERTY: JUAN 6

¶
　　寄東林言之禪子¶
閒思相送後幽院閉苔錢使我吟還廢聞君病未痊聴¶
秋惟困坐怕客但佯眠可惜東牕月無寥過一年¶
　　寒節日寄鄉友¶
嵗嵗逢寒食寥寥古寺家踏青思故里垂白看楊花原
<pb:KR4c0109_WYG_006-1b>
野稀疎雨江天冷澹霞滄浪與湘水歸恨共無涯¶
　　聞西蟾從弟卜巖居嶽西有寄¶
瀑布見髙低巖開巖壁西碧雲多舊作紅葉幾新題滴¶
瀝中疎磬嵌空半倚梯仍聞樵子徑總不到前溪<md:KR4c0109_SBCK_006-1b>¶　　寄懐西蟾師弟(蟾師有萬里八九月/一身西北風之句)¶
萬里八九月一身西北風自從相示後長記在吟中見¶
説南逰逺堪懐我姓同江邊忽得信迴到岳門東¶
　　撲滿子
<pb:KR4c0109_WYG_006-2a>
秪愛滿我腹爭知滿害身到頭須撲破却散與他人¶
　　寄西川惠光大師曇域¶
禪月有名子相知面未曾筆精垂壁溜詩澀滴杉氷蜀¶
國從栖泊蕪城幾廢興憶歸應寄夢東北過金陵¶
　　憶别匡山寄彭澤乾晝上人¶
憶别匡山日無端是逺逰却迴看五老飜悔上孤舟蹭¶
蹬三千里蹉跎二十秋近來空寄夢時到虎溪頭<md:KR4c0109_SBCK_006-2a>¶　　又寄彭澤晝公
<pb:KR4c0109_WYG_006-2b>
聞君彭澤住結搆近陶公種菊心相似嘗茶味不同湖¶
光秋枕上嶽翠夏牕中八月東林去吟香菡萏風¶
　　因覽支使孫中丞看可準大師詩序有寄¶
一千篇裏選三百首菁英玉尺新量出金刀舊剪成錦¶
江增古翠仙掌減元精(凖公曾以詩道訪/司空圗於華下)自此為風格¶
留傳諸後生¶
　　新秋病中枕上聞蟬¶
枕上稍醒醒忽聞蟬一聲此時知不死昨日即前生更
<pb:KR4c0109_WYG_006-3a>
欲臨牕聴猶難䇿杖行尋應同蜕殻重飲露華清¶
　　寄雲葢山先禪師<md:KR4c0109_SBCK_006-2b>¶曾尋湘水東古翠積秋濃長老禪栖處半天雲盖峯閑¶
牀饒得石雜樹少於松近有誰堪話瀏陽妙指蹤¶
　　落葉¶
落多秋亦晚牕外見諸隣世上誰驚盡林間獨掃頻蕭¶
騷微月夜重疊早霜晨昨日繁隂在鸎聲樹樹春¶
　　次耒陽作
<pb:KR4c0109_WYG_006-3b>
遶岳復沿湘衡陽又耒陽不堪思北客從此入南荒旦¶
夕多猿狖淹留少雪霜因經杜公墓惆悵學文章¶
　　舟中晚望祝融峯¶
天際卓寒青舟中望晚晴十年闗夢寐此日向崢嶸巨¶
石凌空黑飛泉照野眀終當躡孤頂坐看白雲生<md:KR4c0109_SBCK_006-3a>¶　　弔杜工部墳¶
鵬翅蹋於斯眀君知不知域中詩價大荒外土墳卑瘴¶
雨無時滴蠻風有穴吹唯應李太白䰟魄往来疲
<pb:KR4c0109_WYG_006-4a>
　　嶽中寄殷處士¶
出岳與入岳前題繼後題遍尋僧壁上多在雁峯西近¶
説逰江寺將誰話石梯相思立髙巘山下草萋萋¶
　　送幽禪師¶
霜繁野葉飛長老巻行衣浮世不知處白雲相待歸磬¶
和天籟響禪動岳神威莫便言長往勞生待發機¶
　　燒¶
獵獵寒蕪引承風勢不還放來應有主焚去到何山焰<md:KR4c0109_SBCK_006-3b>¶
<pb:KR4c0109_WYG_006-4b>
入空濛裏煙飛莽蒼間石中有良玉惆悵但傷顔¶
　　詠茶十二韻¶
百草讓為靈功先百草成甘傳天下口貴占火前名出¶
處春無雁収時谷有鶯封題從澤國貢獻入秦京齅覺¶
精新極嘗知骨自輕妍通天柱響摘遶蜀山眀賦客秋¶
吟起禪師晝卧驚角開香滿室爐動綠凝鐺晚憶涼泉¶
對閑思異果并松黄乾旋泛雲母滑随傾頗貴髙人寄¶
尤宜别匱盛曾尋修事法妙盡陸先生
<pb:KR4c0109_WYG_006-5a>
　　寄陽岐西峯僧¶
西峯殘照東瀑布洒㝠鴻閑憶髙牕外秋晴萬里空藤¶
隂藏石磴衣毳落杉風日有誰來覔層層鳥道中<md:KR4c0109_SBCK_006-4a>¶　　迴鴈峯¶
瘴雨過孱顔危邊有徑盤壯堪扶夀岳靈合置仙壇影¶
北鴻聲亂青南客道難他年思隐遁何處憑闌干¶
　　贈詢公上人¶
威儀何貴重一室貯氷清終日松杉徑自多蟲蟻行像
<pb:KR4c0109_WYG_006-5b>
前孤立影鐘外數珠聲知悟修來事今為第幾生¶
　　秋興¶
所見背時情閒行亦獨行晚涼思水石危閣望崢嶸雨¶
外殘雲片風中亂葉聲舊山吟友在相憶夢應清¶
　　古寺老松¶
百嵗禪師説先師指此松小年行道遶早見偃枝重月<md:KR4c0109_SBCK_006-4b>¶檻移孤影秋亭卓一峯終當因夜電拏攫便雲龍¶
　　題無余處士書齋
<pb:KR4c0109_WYG_006-6a>
閑地從莎蘚誰人愛此心琴棊懐客逺風雪閉門深枕¶
外江灘響牕西樹石隂他年衡岳寺為我一相尋¶
　　嵗暮江寺住¶
山衣枯槁容何處見年終風雪軍城外蒹葭古寺中孤¶
村誰認磬極浦夜鳴鴻坐憶匡廬隐泉聲滴半空¶
　　新燕¶
棲託近佳人應憐巧語新風光華屋暖絃管牡丹晨逺¶
采江泥膩雙飛麥雨勻差池自有便敢觸杏梁塵
<pb:KR4c0109_WYG_006-6b>
　　喻吟<md:KR4c0109_SBCK_006-5a>¶日用是何專吟疲即坐禪此生還可喜餘事不相便頭¶
白無邪裏魂清有象先江花與芳草莫染我情田¶
　　過湘江唐宏書齋¶
四隣無俗跡終日大開門水晚來邊鴈林秋下楚猿一¶
家隨難在雙眼向書昬况近騷人廟吟應是古魂¶
　　讀賈島集¶
遺篇三百首首首是遺寃知到千年外更逢何者論離
<pb:KR4c0109_WYG_006-7a>
秦空得罪入蜀但聴猿還似長沙祖惟餘賦鵩言¶
　　寄山中諸友¶
自歸城裏寺長憶宿山門終夜㝠心客諸峯呌月猿嵐¶
光生眼力泉滴爽吟魂只待逰方遍還來掃樹根<md:KR4c0109_SBCK_006-5b>¶　　懐終南僧¶
擾擾二京塵何門是了因萬重千疊嶂一去不來人鳥¶
道春殘雪蘿龕晝定身寥寥石牕外天籟動衣巾¶
　　送二友生歸宜陽
<pb:KR4c0109_WYG_006-7b>
二生俱我友清苦輩流稀舊國居相近孤㠶秋共歸殘¶
陽沙鳥亂疎雨島楓飛幾宿多山處猿啼燭影微¶
　　懐從弟¶
孤牕燭影㣲何事阻吟思兄弟斷消息山川長路岐月¶
沉栖鶴塢霜著呌猿枝可想為懐抱多愁多難時¶
　　岳陽道中作¶
客思尋常動未如今斷魂路岐經亂後風雪少人村大<md:KR4c0109_SBCK_006-6a>¶澤鳴寒雁千峯啼晝猿爭教此時白不上鬢鬚根
<pb:KR4c0109_WYG_006-8a>
　　赴鄭谷郎中招逰龍興觀讀題詩板謁七真儀¶像
　　　因有十八韻¶
何處陪逰勝龍興古觀時詩懸大雅作殿禮七真儀逺¶
繼周南美彌旌拱北思雄才垂朴畧後輩仰箴規對坐¶
茵花暖偕行蘚陣隳僧絛初學結朝服久慵披到處琴¶
棊傍登樓筆硯隨論禪忘視聴談老極希夷照日江光¶
逺遮軒檜影欹觸鞋松子響窺立鶴雛癡始貴茶巡爽¶
終憐酒散遲放懐還把杖憩石或搘頤眺逺凝清眄吟
<pb:KR4c0109_WYG_006-8b>
髙動白髭風鵬心不小蒿雀志徒卑顧我專無作於身¶
忘有為叨因五字解毎忝重言期捨此應休也何人更<md:KR4c0109_SBCK_006-6b>¶賞之淹留仙境晚迴騎雪風吹¶
　　書李秀才壁¶
干戈阻上書南國寄貧居舊里荒應盡新年病未除牕¶
風連島樹門逕接隣蔬我有閑來約相看雪滿殊¶
　　聞尚顔下世¶
岳僧傳的信聞在麓山亡郡有為詩客誰來弔影堂夢
<pb:KR4c0109_WYG_006-9a>
休尋灞滻跡已絶瀟湘逺憶同吟石新秋檜栢涼¶
　　薔薇¶
根本似玫瑰繁英刺外開香髙藂有架紅落地多苔去¶
住閒人看晴明逺蝶來牡丹先幾日銷歇向塵埃¶
　　送隆公上人<md:KR4c0109_SBCK_006-7a>¶獨携譚柄去千里指人寰未斷生徒望難教白日閒空¶
江横落照大府向西山好騁陳那孔誰云刼石頑¶
　　宿簡寂觀
<pb:KR4c0109_WYG_006-9b>
萬壑雲霞影千年松檜聲如何教下士容易信長生月¶
共虛無白香和沆瀣清閑尋古廊畫記得列仙名¶
　　遇元上人¶
七澤過名山相逢黄落殘杉松開寺晚泉月話心寒祖¶
遍諸方禮經曾幾處看應懐出家院紫閣近長安¶
　　早梅¶
萬木凍欲折孤根暖獨迴前村深雪裏昨夜一枝開風¶
逓幽香去禽窺素艶來明年猶應律先發映春臺<md:KR4c0109_SBCK_006-7b>¶
<pb:KR4c0109_WYG_006-10a>
　　聴泉¶
落石幾萬仞逺聲飄冷空髙秋初雨後半夜亂山中只¶
有照壁月更無吹葉風幾曾廬岳聴到曉與僧同¶
　　送孫逸人歸廬山¶
獨自擔琴鶴還歸瀑布東逍遥非俗趣楊栁謾春風草¶
遶村程緑花盤石磴紅他時許相覔五老亂雲中¶
　　聴李尊師彈琴¶
仙子㺯瑶琴仙山松月深此聲含太古誰聴到無心洒
<pb:KR4c0109_WYG_006-10b>
石霜千片歕崖泉萬尋何人傳指法携向海中岑¶
　　寄武陵微上人¶
善巻臺邊寺松筠遶祖堂秋聲度風雨曉色遍滄浪白<md:KR4c0109_SBCK_006-8a>¶石同誰坐清吟過我狂近聞為古律雅道更重光¶
　　匡山寓居栖公¶
外物盡已外閑逰且自由好山逢過夏無事住經秋樹¶
影殘陽寺茶香古石樓何時定休講歸漱虎溪流¶
　　湘西道林寺陶太尉井
<pb:KR4c0109_WYG_006-11a>
太尉遺孤井寒澄七百年未聞陵谷變終與姓名傳影¶
浸無風樹光含有月天林僧曉來此滿汲洒金田¶
　　寄松江陸龜蒙處士¶
萬巻功何用徒稱處士休閑欹太湖石醉聴洞庭秋道¶
在誰開口詩成自㸃頭中間欲相訪尋便阻戈矛¶
　　閉門<md:KR4c0109_SBCK_006-8b>¶外事休闗念灰心獨閉門無人來問我白日又黄昏燈¶
集飛蛾影牕銷迸雪痕中心自明了一句祖師言
<pb:KR4c0109_WYG_006-11b>
　　看水¶
范蠡東浮闊靈均北泛長誰知逺煙浪别有好思量故¶
國門前急天涯棹裏忙難収上樓興𣺌漫正斜陽¶
　　寄栖白上人¶
萬國爭名地吾師獨此閒題詩招上相看雪下南山内¶
殿承恩久中條進表還常因秋貢客少得掩禪闗¶
　　自題¶
禪外求詩妙年來鬢巳秋未曾將一字容易謁諸侯挂
<pb:KR4c0109_WYG_006-12a>
夢山皆逺題詩石盡幽敢言梁太子傍采碧雲流<md:KR4c0109_SBCK_006-9a>¶　　孫支使來借詩集因有謝¶
㝠捜從少小隨分得淳元聞説吟僧口多傳過蜀門相¶
尋江島上共看夏雲根坐落遲遲日新題互把論¶
　　夏日言懐¶
苦被流年迫衰羸老病情得歸青嶂死便共白雲生樹¶
枿燒爐響崖稜躡屐聲此心人信否魂夢自分眀¶
　　早秋寄友生
<pb:KR4c0109_WYG_006-12b>
雨多殘暑歇蟬急暮風清誰有閑心去江邊看水行河¶
遥紅蓼簇野闊白煙平試折秋蓮葉題詩寄竺卿¶
　　送王秀才往松滋夏課¶
松滋聞古縣眀府是詩家靜理餘無事歌眠盡落花江<md:KR4c0109_SBCK_006-9b>¶光揺夕照栁影帶殘霞君去應相與乗船泛月華¶
　　喜𧦬公自武陵至¶
已盡滄浪興還思湘楚行鬢全無舊黒詩别有新清暫¶
憩臨寒水時來扣靜荆囊中有靈藥終不獻公卿
<pb:KR4c0109_WYG_006-13a>
　　假山(并序/)¶
假山者盖懐匡廬有作也往嵗當居東郭因夢覺遂¶圗
於壁迄於十秋而攅青疊碧於寤寐間宛若捫蘿¶挽樹
而昇彼絶頂今所作倣像一面故不盡萬壑千¶巖神仙
鬼怪之宅聊得解懐既而功就乃激幽抱而¶作是詩終
於一百八十言爾¶
匡廬久别離積翠杳天涯靜室曾圗峭幽庭復創竒典<md:KR4c0109_SBCK_006-10a>¶衣酬土價擇日運工時信手成重疊隨心作蔽虧根盤
<pb:KR4c0109_WYG_006-13b>
驚院窄頂聳訝簷卑鎮地那言重當軒未厭危巨靈何¶
忍擘秦政肯輕移曉覺莎煙觸寒聞竹籟吹藍灰澄古¶
色泥水合凝滋引看僧來數牽吟客散遲九華渾髣髴¶
五老頗參差蛛網藤蘿挂春霖瀑布垂加添雙石笋映¶
帶小蓮池舊説雷居士曾聞逺大師紅霞中結社白壁¶
上題詩顧此誠徒爾勞心是妄為經營慙培塿賞翫愧¶
童兒㑹入千峯去閒蹤任屬誰¶
　　謝西川可準上人逺寄詩集
<pb:KR4c0109_WYG_006-14a>
匡社經行外沃洲禪宴餘吾師還繼此後輩復何如江¶
上傳風雅靜中時巻舒堪隨樂天集共伴白芙蕖<md:KR4c0109_SBCK_006-10b>¶　　秋空¶
已覺秋空極更堪寥泬青只應容好月爭合有妖星耿¶
耿髙河截翛翛一鴈經曾於洞庭宿上下徹心靈¶
　　與聶尊師話道¶
伯陽遺妙㫖杳杳與㝠㝠説即非難説行還不易行藥¶
中迷九轉心外覔長生畢竟荒原上一盤蒿隴平
<pb:KR4c0109_WYG_006-14b>
　　送相里秀才自京至却迴¶
夷門詩客至楚寺閉蕭騷老病語言澀少年風韻髙難¶
於尋閬島險甚涉雲濤珍重西歸去無忘役思勞¶
　　謝人寄南榴卓子¶
幸附全材長良工斸器殊千株文栢有一尺錦榴無品<md:KR4c0109_SBCK_006-11a>¶格宜仙果精光稱玉壺憐君逺相寄多愧野蔬麤¶
　　寄舊居隣友¶
别後知何趣捜竒少客同幾層山影下萬樹雪聲中晚
<pb:KR4c0109_WYG_006-15a>
鼎烹茶綠晨厨㸑粟紅何時携巻出世代有名公¶
　　送朱秀才歸閩¶
荆門來幾日欲往又囊空逺客歸南越單衣背北風近¶
鄉㣲有雪到海漸無鴻努力成詩業無謀謁至公¶
　　龍潭作¶
乍臨毛髪竪雙壁夾湍流白日鳥影過青苔龍氣浮蔽¶
空雲出石應禱雨翻湫四面耕桑者先聞賀有秋¶
　　依韻酬謝尊師見贈二首(師欲調舉/)<md:KR4c0109_SBCK_006-11b>¶
<pb:KR4c0109_WYG_006-15b>
南國捜竒久偏傷杜甫墳重來經漢浦又去入嵩雲舊¶
别人稀見新朝事漸聞莫將髙尚跡閑處傲明君¶
嶽頂休髙卧荆門訪掩扉新詩遺我别舊約與誰歸賢¶
路曾無滯良時肯自違眀年窺月窟仙桂露霏微¶
　　送氷禪再往湖中¶
行心寧肯住南去與誰羣碧落髙空處清秋一片雲穿¶
林瓶影滅背雨錫聲分應笑逰方久龍鍾楚水濆¶
　　喜表公往楚王城
<pb:KR4c0109_WYG_006-16a>
已聞人捨地結搆舊基平一面湖光白隣家竹影清應¶
難尋輦道空説是王城誰信興亡跡今來有磬聲¶
　　春雪初晴喜友生至<md:KR4c0109_SBCK_006-12a>¶數日不見日飄飄勢忽開雖無忙事出還有故人來已¶
盡南簷滴仍殘北牖堆明朝望平逺相約在春臺¶
　　殘春連雨中偶作懐人¶
南隣阻杖藜屐齒遶床泥漠漠門長掩遲遲日又西不¶
知何興味更有好詩題還憶東林否行苔傍虎溪
<pb:KR4c0109_WYG_006-16b>
　　送崔判官赴歸倅¶
白首從顔巷青袍去佐官只應微俸祿聊補舊饑寒地¶
説丘墟甚民聞旱歉殘春風吹綺席賓主醉相歡¶
　　寒食日懐寄友人¶
萬井追寒食閑扉獨不開梨花應折盡栁絮自飛來夢¶
覺懐仙島吟行遶砌苔浮生已悟了時節任相催<md:KR4c0109_SBCK_006-12b>¶　　懐巴陵舊逰¶
洞庭雲夢秋空碧共悠悠孟子狂題後何人更倚樓日
<pb:KR4c0109_WYG_006-17a>
西來逺棹風外見平流終欲重尋去僧窓古岸頭¶
　　招乾晝上人宿話¶
連夜因風雪相留在寂寥禪心誰指示詩巻自焚燒語¶
黙鄰寒漏牕扉向早朝天台若長往還渡海門潮¶
　　荆門秋日寄友人¶
青溪知不逺白首要難歸空想煙雲裏春風鸞鶴飛誰¶
論傳法偈自補坐禪衣未謝侯門去尋常即掩扉¶
　　哭鄭谷郎中
<pb:KR4c0109_WYG_006-17b>
朝衣聞典盡酒病覺難醫下世無遺恨傳家有大詩新<md:KR4c0109_SBCK_006-14a>¶墳<md:KR4c0109_SBCK_007-1a>¶青嶂疊寒食白雲垂長憶招吟夜前年風雪時
　
　
　
　
　
　白蓮集巻六

<pb:KR4c0109_WYG_007-1a>
欽定四庫全書
　白蓮集巻七¶
　　　　　　　　　　　唐　釋齊已　撰
