# -*- mode: mandoku-view -*-
#+TITLE: 白蓮集
#+DATE: 2015-09-23 10:19:02
#+PROPERTY: JUAN 2


名喧省闥雅頌出吾唐疊巘供秋望無雲到夕陽自¶
封修藥院别埽著僧牀㡬夢中朝事依依鵷鷺行¶
　　歸鴈¶
塞門春巳暖連影起蘋風雲夢千行去瀟湘一夜空江
<pb:KR4c0109_WYG_002-1b>
人休舉網虜将又虚弓莫失南來伴衡陽樹即紅¶
　　登大林寺觀白太傅題版¶
九疊蒼崖裏禪家鑿翠開清時誰夢到白傅獨尋來怪¶
石和僧定閑雲共鶴廻任兹休去者心是不然灰<md:KR4c0109_SBCK_002-1b>¶　　贈曹松先輩¶
今嵗赴春闈達如夫子稀山中把巻去牓下注官歸楚¶
月吟前落江禽酒外飛閑庭向諸寺却㸔白麻衣¶
　　夏日江寺寄無上人
<pb:KR4c0109_WYG_002-2a>
講終齋磬罷何處稱真心古寺高杉下炎天獨院深鷰¶
和江鳥語牆奪暮花隂大府多才子閑過在竹林¶
　　夏日梅雨中寄睦公¶
梅月來林寺㝠㝠各閉門巳應雙履跡全没亂雲根琢¶
句心無味看經眼亦昬何時見清霽招我慿巖軒¶
　　傷鄭谷郎中¶
鍾陵千首作筆絶亦身終知落干戈裏誰家煨燼中吟<md:KR4c0109_SBCK_002-2a>¶齋春長蕨釣渚夜鳴鴻惆悵秋江月曾招我看同
<pb:KR4c0109_WYG_002-2b>
　　臨行題友生壁¶
山衲宜何處經行避暑深峯西多古寺日午亂松隂鶴¶
黙堪分靜蟬凉解助吟慇懃題壁去秋早此相尋¶
　　别東林後廻寄修睦¶
昨夜從香社辭君出薜蘿晚來巾舄上已覺俗塵多逺¶
路縈芳草遥空共白波南朝在天末此去重經過¶
　　古松¶
雷電不敢伐鱗皴勢萬端蠧依枯節死虵入朽根盤影
<pb:KR4c0109_WYG_002-3a>
浸僧禪濕聲吹鶴夢寒尋常風雨夜應有鬼神看¶
　　夏日栖霞寺書懐寄張逸人<md:KR4c0109_SBCK_002-2b>¶人中林下現名自有閑忙建業紅塵熱栖霞白石凉倚¶
身檉几穏灑面瀑流香不似高齋裏花連竹影長¶
　　訪自牧上人不遇¶
然諾竟如何諸矦見重多高房度江雨經月長寒莎道¶
本同騷雅書曾到薜蘿相尋未相見危閣望滄波¶
　　題東林白蓮
<pb:KR4c0109_WYG_002-3b>
大士生兜率空池滿白蓮秋風明月下齋日影堂前色¶
後羣芳坼香殊百和燃誰知不染性一片好心田¶
　　寄懷江西徵岷二律師¶
亂後江邊寺堪懐二律師㡬番新弟子一様舊威儀院¶
影連春竹窗聲接雨池共縁山水癖久别共題詩<md:KR4c0109_SBCK_002-3a>¶　　東林作寄金陵知已¶
十八賢真在時來拂榻看巳知前事逺更結後人難泉¶
滴勝清磬松香掩白檀慿君聴朝貴誰欲厭簪冠
<pb:KR4c0109_WYG_002-4a>
　　山寺喜道者¶至
閏年春過後山寺始花開還有無心者閑尋此境來鳥¶
幽聲忽斷茶好味重廻知住南巖久㝠心坐緑苔¶
　　再遊匡山¶
紫霄兼五老相對倚空寒久别成衰病重來更上難徑¶
危雲母滑崖旱瀑流乾目斷嵐煙際神仙有石壇¶
　　贈浙西李推官¶
他皆侍勲貴君獨愛詩𤣥終日秋光裏無人竹影邊東<md:KR4c0109_SBCK_002-3b>¶
<pb:KR4c0109_WYG_002-4b>
樓生倚月北固積吟煙聞説鴛行裡多才復少年¶
　　題終南山隠者室¶
終南山北靣直下是長安自埽青苔室閑欹白石看風¶
吹窗樹老日曬竇雲乾時向圭峰宿僧房瀑布寒¶
　　禪庭蘆竹十二韻呈鄭谷郎中¶
錯錯在禪庭高宜與竹名健添秋雨響乾助夜風清雀¶
靜知枯折僧閑見笋生對吟殊洒落負氣甚孤貞宻謝¶
編欄固齊由灌溉平松姿真可敵桞態薄難并映帶兼
<pb:KR4c0109_WYG_002-5a>
苔石㕘差近畫楹雪霜消後色蟲鳥黙時聲逺憶滄洲¶
岸寒連暮角城幽根狂亂迸勁葉動相撐避暑須臨坐¶
逃眠必遶行未逄仙手詠俗眼見猶輕<md:KR4c0109_SBCK_002-4a>¶　　送孫鳳秀才赴舉¶
九重方側席四海仰文明好把孤吟去便隨公道行梁¶
園浮雪氣汴水漲春聲此日登仙衆君應最後生¶
　　落花¶
朝開暮亦衰雨打復風吹古屋無人處殘陽滿地時靜
<pb:KR4c0109_WYG_002-5b>
依青蘚片閑綴緑莎枝繁艶根株在明年向此期¶
　　秋苔¶
獨憐蒼翠文長與寂寥存鶴靜窺秋片僧閑踏冷痕月¶
明疎竹徑雨歇敗莎根别有深宫裏兼花鎖斷魂¶
　　老将¶
破虜與平戎曾居第一功明時不用武白首向秋風馬<md:KR4c0109_SBCK_002-4b>¶病霜飛草弓閑鴈過空兒孫已成立膽氣亦英雄¶
　　城中示友人
<pb:KR4c0109_WYG_002-6a>
久與寒灰合人中亦覺閑重城不鎖夢每夜自歸山雨¶
破㝠鴻出桐枯井月還唯君道心在來徃寂寥間¶
　　送友人遊湘中¶
懐才難自住此去亦如僧何處西風夜孤吟旅舎燈路¶
沿湘樹疊山入楚雲層若有東來扎歸鴻亦可慿¶
　　經費徵君舊居¶
高眠當聖代雲鳥未為孤天子徵不起閑人親得無猿¶
猱狂欲墜水石怪難圗寂寞荒齋外松杉相倚枯
<pb:KR4c0109_WYG_002-6b>
　　嚴陵釣臺<md:KR4c0109_SBCK_002-5a>¶夫子垂竿處空江照古臺無人更如此白浪自成堆鶴¶
靜尋僧去魚狂入海廻登臨秋值晩樹石盡多苔¶
　　原上晚望¶
倚杖聊攄望寒原逺近分夜來何處火燒出古人墳野¶
勢盤空澤江流合暮雲殘陽催百鳥各自著栖羣¶
　　送恵空上人歸¶
塵中名利熱鳥外水雲閑吾子多高趣秋風獨自還空
<pb:KR4c0109_WYG_002-7a>
囊隨客棹㡬宿泊湖山應有吟僧在鄰居樹影間¶
　　酬章水知巳¶
新吟忽有寄千里到荆門落日雲初碧殘年眼正昬巳¶
為難敵手誰更入深論後信多相寄吾生重此言<md:KR4c0109_SBCK_002-5b>¶　　閑居¶
漸覺春光媚塵銷作土膏微寒放楊桞纎草入風騷睡¶
少全無病身輕乍去袍前溪汎紅片何處落金桃¶
　　次韻酬鄭谷郎中
<pb:KR4c0109_WYG_002-7b>
林下高眠起相招得句時閑門流水入靜話鷺鷥知每¶
許題成晩多嫌雪阻期西齋坐來久風竹撼疎籬¶
　　思遊峨眉寄林下諸友¶
剛有峨眉念秋來錫欲飛㑹抛湘寺去便逐蜀㠶歸難¶
世堪言善閑人合見機殷勤别諸友莫厭楚江薇¶
　　送劉秀才南遊¶
南去謁諸侯名山亦得逰便應尋瀑布乘興上岣嶁高<md:KR4c0109_SBCK_002-6a>¶鳥隨雲起寒星向地流相思應北望天晩石橋頭
<pb:KR4c0109_WYG_002-8a>
　　示諸姪¶
莫問年将朽加餐巳不多形容渾瘦削行止强牽拖死¶
也何憂惱生而有詠歌侯門終謝去却埽舊松蘿¶
　　荆渚病中因思匡廬遂成三百字寄梁先輩¶
生老病死者早聞天竺書相隨㡬汩沒不了堪欷歔自¶
理自可適他人誰與祛應當入寂滅乃得長銷除前月¶
已骨立今朝還貌舒披衣試步履倚䇿聊躊躇江月青¶
眸冷秋風白髪疎新題憶剡硾舊約懷匡廬張野久絶
<pb:KR4c0109_WYG_002-8b>
跡樂天曾卜居空龕掩薜荔瀑布歕蟾蜍古檜鳴𤣥鶴¶
凉泉躍錦魚狂吟樹䕃映縱踏花蔫菸唇舌既巳閒心<md:KR4c0109_SBCK_002-6b>¶脾亦散攄松窗有偃息石徑無趦趄夢冷通仙闕神融¶
合太虗千峰杳靄際萬壑明清初長徃期非晚半生閑¶
有餘依劉未是詠訪戴寕忘諸稽古堪求巳觀時好笑¶
渠埋頭逐小利没脚拖長裾道種将閑飬情田把藥鉏¶
幽香發蘭蕙穢莽摧丘墟敢謂囊盈物那言庾滿儲微¶
煙動晨㸑細雨滋園蔬蘚亂珍禽羽門希長者車㝠機
<pb:KR4c0109_WYG_002-9a>
坐兀兀著履行徐徐每許親朱履多憐奉隼旟簪嫌紅¶
玳瑁社念金芙蕖海内競鐵馬篋中藏紙驢常言謝時¶
去此意將何如¶
　　竟陵遇晝公¶
高跡何來此逰方漸老身欲投蓮岳夏初過竟陵春錫<md:KR4c0109_SBCK_002-7a>¶影離雲逺衣痕拂蘚新無言即相别此處不迷津¶
　　聞貫休下世¶
吾師詩匠者真箇碧雲流爭得梁太子更為文選樓錦
<pb:KR4c0109_WYG_002-9b>
江新塜樹婺女舊山秋欲去焚香禮啼猿峽阻修¶
　　金山寺¶
山帶金名逺樓臺壓翠層魚龍光照象風浪影揺燈檻¶
外揚州樹船通建業僧塵埃何所到青石坐如冰¶
　　早秋雨後晩望¶
暑氣時将薄蟲聲夜轉稠江湖經一雨日月換新秋有¶
景堪援筆何人未上樓欲承凉冷興西向碧嵩逰¶
　　過西塞山<md:KR4c0109_SBCK_002-7b>¶
<pb:KR4c0109_WYG_002-10a>
空江平野流風島葦颼颼殘日銜西塞孤㠶向北洲邊¶
鴻渡漢口楚樹出吳頭終入高雲裏身依片石休¶
　　溪齋二首¶
豈敢言招隠歸休喜自安一溪雲卧穏四海路行難瑞¶
獸藏頭角幽禽惜羽翰子猷何處在老盡碧琅玕¶
杉竹映溪關脩修共嵗寒幽人眠日晏花雨落春殘道¶
妙言何强詩𤣥論甚難閑居有親賦搔首憶潘安¶
　　新秋
<pb:KR4c0109_WYG_002-10b>
始驚三伏盡又遇立秋時露彩朝還冷雲峰晩更竒壠¶
香禾半熟原迥草微衰幸好清光裏安仁謾起悲¶
　　寄上荆渚因夢廬岳乃圖壁賦詩<md:KR4c0109_SBCK_002-8a>¶夢繞嵳峩裏神疎骨亦寒覺來誰共説壁上自圗看古¶
翠松藏寺春紅杏濕壇歸心㡬時遂日向漸衰殘¶
　　巳卯嵗值凍阻歸有作¶
河冰連地凍朔氣壓春寒開户思歸逺出門移步難湖¶
雲粘鴈重廟樹刮風乾坐看孤燈焰微微向曉殘
<pb:KR4c0109_WYG_002-11a>
　　送盧説亂後投知巳¶
兵冦殘江墅生涯盡蕩除事堪煎桂玉時莫倚詩書暮¶
狖啼空半春山列雨餘舟中有新作廻寄示慵疎¶
　　讀峴山碑¶
三載羊公政千年峴首碑何人更墮淚此道亦殊時兵¶
火燒文缺江雲觸蘚滋那堪望黎庶匝地是瘡痍<md:KR4c0109_SBCK_002-8b>¶　　過鹿門作¶
鹿門埋孟子峴首載羊公萬古千秋裏青山明月中政
<pb:KR4c0109_WYG_002-11b>
從襄沔絶詩過洞庭空塵路誰廻眼松聲兩處風¶
　　題玉泉寺大師影堂¶
大化終華頂靈蹤示玉泉由來負高尚合向好山川洞¶
壑藏諸怪杉松列瘦煙千秋空樹影猶似覆長禪¶
　　秋日錢塘作¶
秋光明水國遊子倚長亭海浸全吳白山澄百越青英¶
雄貴黎庶封土絶精靈勾踐魂如在應慙戰血腥¶
　　送人赴舉
<pb:KR4c0109_WYG_002-12a>
分有爭忘得時來須出山白雲終許在清世莫空還驛<md:KR4c0109_SBCK_002-9a>¶樹秋聲健行衣雨㸃斑明年從月裏滿握度春關¶
　　答人寒夜所寄¶
通宵亦孤坐但念舊峯雲白日還如此清閑本共君二¶
毛凋一半百嵗去三分早晚尋流水同歸麋鹿羣¶
　　酬洞庭陳秀才¶
何必要識面見詩驚苦心此門從自古難學至如今青¶
草湖雲闊黄陵廟木深精捜當好景得即動知音
<pb:KR4c0109_WYG_002-12b>
　　題鶴鳴泉八韻¶
嘹唳遺蹤去澄明物掩難噴開山面碧飛落寺門寒汲¶
引隨瓶滿分流逐處安幽䖝乘葉過渴狖擁條看上有¶
危峯疊旁宜怪石盤冷吞雙樹影甘潤百毛端異早開<md:KR4c0109_SBCK_002-9b>¶鐫玉靈終别建壇瀟湘在何處終日自波瀾¶
　　登金山寺¶
四靣白波聲中流翠嶠横望來堪目斷上徹始心平鳥¶
向天涯去雲連水國生重來與誰約題罷自吟行
<pb:KR4c0109_WYG_002-13a>
　　寄吳都沈貟外彬¶
歸休興若何朱紱盡還他自有園林濶誰爭山水多村¶
煙晴莽蒼僧磬晚嵯峨野醉題招隠相思可寄麽¶
　　寄明月山僧¶
山稱明月好月出遍山明要上諸峰去無妨半夜行白¶
猿真雪色幽鳥古琴聲吾子居來久應忘我在城¶
　　寄哭西川壇長廣濟大師<md:KR4c0109_SBCK_002-10a>¶千萬僧中寳三朝帝寵身還源未化火舉國𦵏全真文
<pb:KR4c0109_WYG_002-13b>
集編金在碑銘刻玉新有誰於異代彈指禮遺塵¶
　　酬西川楚巒上人巻¶
玉壘峨嵋秀岷江錦水清古人捜不盡吾子得何精可¶
信繇前習堪聞正後生東西五千里多謝寄無成¶
　　覽延栖上人巻¶
今體雕鏤妙古風研考精何人忘律韻為子辨詩聲賈¶
島苦兼此孟郊清獨行荆門見編集媿我老無成¶
　　寄洛下王彛訓先輩二首
<pb:KR4c0109_WYG_002-14a>
賈島存正始王維留格言千篇千古在一詠一驚魂離¶
别無他寄相思共此門陽春堪永恨郢路轉塵昬<md:KR4c0109_SBCK_002-10b>¶北極新英主高科舊少年風流傳貴逹談笑取榮遷洛¶
水秋空底嵩峰曉翠巔尋常誰並馬橋上戲成篇¶
　　酬岳陽李主簿卷¶
把巻思高興瀟湘濶浸門無雲生翠浪有月動清魂倚¶
檻應窮底凝情合到源為君吟所寄難甚至忘筌¶
　　寄懐江西僧逹禪翁
<pb:KR4c0109_WYG_002-14b>
長憶舊山日與君同聚沙未能精貝葉便學詠楊花苦¶
甚傷心骨清還切齒牙何妨繼餘習前世是詩家¶
　　送吳守明先輩遊蜀¶
慿君遊蜀去細為話幽竒喪亂嘉陵驛塵埃賈島詩未¶
應過錦府且合上峨嵋既逐高科後東西任所之<md:KR4c0109_SBCK_002-11a>¶　　寄普明大師可凖¶
蓮嶽三徵者論詩舊與君相留曾㡬嵗酬唱有新文翠¶
竇容閑憩嵐峯許共分當年若同訪合得伴吟雲
<pb:KR4c0109_WYG_002-15a>
　　還黄平素秀才巻¶
求已甚忘筌得之經渾然僻能離詭異清不尚妖妍冷¶
澹聞姚監精竒見浪仙如君好風格自可繼前賢¶
　　與張先輩話别¶
為予同志者各自話離心及第還全蜀逰方歸二林巴¶
江經峡漲楚野入吳深他日傳消息東西不易尋¶
　　寄朱拾遺¶
一聞歸闕下㡬畨熟金桃滄海期仍晩清資路漸高研<md:KR4c0109_SBCK_002-11b>¶
<pb:KR4c0109_WYG_002-15b>
冰濡諫筆賦雪擁朝袍豈念空林下㝠心坐石勞¶
　　荆門送興禪師¶
灑落南宗子遊方跡似雲青山尋處處赤葉路紛紛虎¶
共松巖宿猿和石溜聞何峰一廻首憶我在人羣¶
　　過西山施肩吾舊居¶
大志終難起西峯卧翠堆牀前倒秋壑枕上過春雷鶴¶
見丹成去僧聞栗熟來荒齋松竹老鸞鶴自徘徊¶
　　喜夏雨
<pb:KR4c0109_WYG_002-16a>
四郊雲影合千里雨聲來盡洗紅埃去併将清氣廻潺¶
湲浮楚甸蕭散露荆臺欲賦隨車瑞濡毫竭諛才¶
　　酬元貟外見寄八韻<md:KR4c0109_SBCK_002-12a>¶舊隠夢牽仍歸心只似蒸逺青憐島峭輕白愛雲騰艶¶
冶叢翻蜨腥膻地聚蝇雨聲連灑竹詩興繼填膺訪戴¶
情彌切依劉力不勝衆人忘苦苦獨自愧兢兢處世無¶
他望流年有病僧時慙大雅客遺韻許相承¶
　　浣口泊舟曉望天柱峯
<pb:KR4c0109_WYG_002-16b>
根盤潜岳半頂逼日輪邊冷碧無雲㸃危稜有瀑懸秀¶
輕毛女下名與鼎湖偏誰見扶持力峩峩出後天¶
　　寄楚萍上人¶
北靣香爐秀南邊瀑布寒自來還獨去夏滿又秋殘日¶
影松杉亂雲容洞壑寛何峯是隣側片石許相安¶
　　竹裏作六韻<md:KR4c0109_SBCK_002-12b>¶我來深處坐剩覺有吟思忽似瀟湘岸欲生風雨時冷¶
煙濛古屋乾籜堕秋墀徑熟因頻入身閒得遍欹踏多
<pb:KR4c0109_WYG_002-17a>
鞭節損題亂粉痕隳猶見前山疊微茫隔短籬¶
　　寄江西幕中孫魴貟外¶
簮履為官興芙蓉結社縁應思陶令醉時訪逺公禪茶¶
影中殘月松聲裏落泉此門曾共説知未遂終焉¶
　　盆池¶
盆沼陷花邊孤明似玉泉涵虚心不淺待月底長圎平¶
穏承天澤依微泛曙煙何須照菱鏡即此鑒媸妍¶
　　喜乾晝上人逺相訪
<pb:KR4c0109_WYG_002-17b>
彼此垂七十相逢意若何聖明殊未至離亂更應多澹<md:KR4c0109_SBCK_002-14a>¶泊<md:KR4c0109_SBCK_003-1a>¶門難到從容日易過餘生消息外只合聴詩魔
　
　
　
　
　
　白蓮集巻二

<pb:KR4c0109_WYG_003-1a>
欽定四庫全書
　白蓮集巻
